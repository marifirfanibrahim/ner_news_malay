bekas pengurus besar badan berkanun direman enam hari
lelaki tunai umrah untuk ratu elizabeth ii, sebelum disemadikan - utusan malaysia
ipoh berpotensi jadi lokasi pilihan penggambaran filem selatan india - utusan malaysia
harga barangan di malaysia kedua terendah di asean
melaka: seorang bekas pengurus besar badan berkanun di bawah kementerian pertanian dan industri makanan direman enam hari bermula hari ini, bagi membantu siasatan selepas dipercayai terlibat menerima rasuah berjumlah rm47,000 pada 2021.

perintah reman dikeluarkan majistret nabilah nizam terhadap suspek berusia 41 tahun itu.

suspek tiba di kompleks mahkamah ayer keroh di sini kira-kira pukul 9 pagi tadi dengan memakai baju lokap suruhanjaya pencegahan rasuah malaysia (sprm).

lelaki itu ditahan pukul 10 malam semalam selepas hadir ke pejabat sprm untuk memberi keterangan.

suspek dipercayai telah memperakukan kesempurnaan projek kerja-kerja pembersihan, penyediaan tapak serta infra di bawah pakej rangsangan ekonomi (pre) prihatin rakyat bernilai rm90,000.

sebagai balasan, suspek dipercayai meminta dan menerima sejumlah rm47,000 daripada syarikat yang berjaya memperolehi sebut harga berkenaan.

pengarah sprm melaka, mohd. shahril che saad berkata, kes disiasat mengikut seksyen 17 (a) akta sprm 2009.

“sabit kesalahan suspek boleh didenda lima kali nilai suapan atau rm10,000 mengikut mana yang tinggi dan penjara tidak melebihi 20 tahun,” katanya.
riyadh: pihak berkuasa arab saudi menahan seorang lelaki yang mendakwa dirinya datang ke mekah untuk menunaikan ibadah umrah bagi pihak mendiang ratu elizabeth ii.

lapor media tempatan memetik kenyataan, pihak berkuasa menahan seorang penduduk warga yaman yang dilihat dalam satu rakaman video membawa kain rentang ke dalam masjidil haram.

“tindakan membawa kain rentang itu melanggar peraturan umrah.

“lelaki itu sudah ditahan dan langkah perundangan akan dilaksanakan terhadapnya. dia kini diserahkan kepada pihak pendakwa raya,” jelas kenyataan itu.

lelaki itu menyiarkan video yang memaparkan dirinya berada di dalam masjidil haram di mekah, tempat paling suci bagi umat islam yang menjadi kawasan larangan bagi individu bukan islam.

dalam video itu, lelaki terbabit memegang kain rentang tertera  ‘umrah untuk roh ratu elizabeth ii, kami memohon tuhan menerimanya ke dalam syurga dan dalam kalangan orang beriman’.

rakaman video itu tular dalam media sosial arab saudi, dengan rata-rata pengguna twitter menggesa pihak berkuasa menahan lelaki itu.

arab saudi melarang jemaah yang tiba ke mekah daripada membawa sepanduk atau melaungkan slogan.

amalan menunaikan umrah bagi mewakili individu yang sudah meninggal dunia tidak merangkumi individu bukan islam seperti mendiang ratu yang juga gabenor tertinggi gereja england, gereja tertinggi bagi penganut anglican seluruh dunia.
ipoh: penggambaran filem tamil atau kollywood dari selatan india di bandar raya ini baru-baru ini membuka ruang untuk ipoh menjadi lokasi pilihan perusahaan filem india.

datuk bandar ipoh, datuk rumaizi baharin berkata, kehadiran penggiat filem dari india itu adalah satu petanda yang baik bagi bandar raya ini untuk mencapai hasrat ipoh menjadi lokasi tumpuan dan aspek seni kreatif.

“sejak tahun lepas kita memang ada perancangan untuk menarik penggiat seni dari india dan terbukti ia sudah bermula pada tahun ini.

“apabila kita rujuk dengan ejen bollywood di india, mereka seperti tidak berminat dengan ipoh tetapi ipoh mendapat sambutan yang baik daripada penggiat seni dari selatan india,” katanya dalam sidang akhbar selepas mesyuarat penuh majlis bulan mei di sini hari ini.

menurutnya, penggambaran filem kollywood yang dijalankan selama sebulan di bandar raya ini baru-baru ini sudah cukup baik untuk memasarkan ipoh sebagai lokasi penggambaran filem.

“saya rasa sudah cukup untuk market (pasaran) ipoh kerana apa yang saya baca di media sosial, penduduk di selatan india sahaja mencecah kira-kira 200 hingga 300 juta orang.

“di india, rupa-rupanya terbahagi kepada dua industri filem yang besar iaitu bollywood dan kollywood,” katanya.

katanya, beliau juga terkejut dengan sambutan daripada peminat-peminat filem tamil yang datangnya dari bangsa melayu.

“saya terkejut orang melayu pun ramai minat filem tamil,” katanya.

katanya, mbi juga memberi kerjasama kepada penggiat seni dari india itu untuk memudahkan penggambaran dijalankan di sini dengan mencadangkan tempat penggambaran yang menarilk.

menurut rumaizi, pihaknya juga turut mencadangkan kampung baru buntong di sini yang sinonim dengan kacang putih sebagai lokasi pengambaran sebagai cara untuk menjana pendapatan selain dapat mempromosikan kawasan buntong di mata dunia.

sebelum ini, kehadiran pelakon terkenal india selatan, vijay sethupathi untuk penggambaran filem terbaharunya selama hampir 35 hari mendapat sokongan penuh kerajaan perak.
kota bharu: malaysia menge­kalkan rekod sebagai salah sebuah negara yang berjaya me­ngekalkan kadar harga terendah terutamanya produk barangan makanan dalam kala­ngan negara-negara asean.

pengerusi pasukan khas jihad tangani inflasi, tan sri annuar musa berkata, beliau telah mengambil inisiatif untuk mendapatkan laporan daripada bank dunia berkenaan program bakul makanan iaitu diet makanan sihat.

menurutnya, laporan ber­kenaan menunjukkan perban­dingan antara semua negara asean untuk makanan sihat yang cukup bagi satu keluarga dan memenuhi kriteria-kriteria diet sihat mengikut negara.

“laporan berkenaan mele­takkan malaysia sebagai negara kedua yang mempunyai kadar harga terendah dalam kalangan negara-negara asean. ia turut melibatkan tarif elektrik, tarif air, harga minyak masak dan banyak lagi produk makanan.

“sebagai rakyat malaysia, kita perlu bersyukur dan berbangga dengan kejayaan ini,” katanya ketika ditemui selepas merasmikan program lelong jelajah aspirasi keluarga malaysia (jakm) di pekarangan stadium sultan muhammad iv di sini, hari ini.

annuar yang juga menteri komunikasi dan multimedia memberitahu, banyak pihak yang cuba mempolitikkan isu harga barangan sehingga menjalankan demonstrasi sedangkan tindakan itu tidak membantu kepada penurunan harga makanan.
