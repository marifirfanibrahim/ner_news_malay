News_Source,Title,Source_URL,Publish_Date,Category,Summary,Scrape_Date
Utusan Malaysia,Bison tagih sokongan 'orang Perak' untuk selamatkan diri - Utusan Malaysia,https://www.utusan.com.my/sukan/2022/03/bison-tagih-sokongan-orang-perak-untuk-selamatkan-diri/,2022-03-05,,"IPOH: Berada di ambang penyingkiran ke Divisyen 1, Perak Bison mengharapkan tuah gelanggang sendiri mampu membantu mereka mengutip empat mata yang ditawarkan pada minggu terakhir Emas Anuar Liga Sepak Takraw (STL) 2021/2022.

Dengan kedudukan pasukan itu ibarat ‘telur di hujung tanduk’, Ketua Jurulatih Perak Bison, Suhairi Abd. Aziz berharap, anak-anak buahnya mampu menjelmakan keajaiban bagi melakar kemenangan ke atas Putrajaya Cyborg hari ini, diikuti satu pasukan tercorot, Kelantan Warriors esok.

“Hanya satu kemenangan daripada baki dua perlawanan mampu menyelamatkan kami.

“Itu yang kami perlu lakukan apabila bertemu Putrajaya Cyborg dan Kelantan Warriors untuk mengelak tersingkir,” kata Suhairi.

Suhairi berharap tuah gelanggang sendiri akan mengubah nasib pasukan itu selepas dilanda musibah sebelum ini.

“Suka atau tidak kami kena menang baki dua perlawanan ini untuk kekal dalam Bahagian Premier STL ” katanya.

Jurulatih itu berkata, anak buahnya gigih berlatih dalam usaha memperbaiki kelemahan dan kepincangan pasukan.

“Para pemain sedar apa yang harus dilakukan dalam dua perlawanan itu hujung minggu ini dan menghadapi misi sukar tetapi peluang tetap ada.

“Dengan sokongan padu penyokong tempatan saya yakin peluang kami cerah dalam kedua-dua perlawanan itu,” katanya.",2025-08-07
Utusan Malaysia,Kaji Dasar Agromakanan Negara - Utusan Malaysia,https://www.utusan.com.my/nasional/2018/09/kaji-dasar-agromakanan-negara/,2018-09-20,,"KUALA LUMPUR – Kementerian Pertanian dan Industri Asas Tani akan mengkaji serta merangka hala tuju baharu bagi Dasar Agromakanan Negara yang akan tamat pada tahun 2020 dalam masa terdekat. Menterinya, Datuk Sa­lahuddin Ayub berkata, pihak­nya perlu melihat secara holistik dasar yang telah dilaksanakan sejak 2011 serta polisi-polisi kementerian.",2025-08-07
Utusan Malaysia,60 syarikat gergasi bantu TVET,https://www.utusan.com.my/nasional/2023/03/60-syarikat-gergasi-bantu-tvet/,2023-03-21,,"KUALA LUMPUR : Kerajaan telah meminta 60 syarikat gergasi termasuk multinasional menampung pembiayaan pendidikan dan Latihan Teknikal dan Vokasional ( TVET) .

Menjelaskan perkara itu, Perdana Menteri, Datuk Seri Anwar Ibrahim berkata, syarikat berkenaan termasuklah Sunway Berhad, Berjaya Corporation Berhad, syarikat dalam Dewan Perdagangan dan Perindustrian Cina Bersekutu Malaysia (ACCCIM) dan Telekom Malaysia.

Begitu juga dengan Kumpulan Syarikat Albukhary yang secara spesifik menawarkan untuk membantu mengambil alih TVET di Pekan, Pahang dan Tanjung Malim, Perak.

Jelas Anwar lagi, pendekatan itu sudah pasti bagi memberi peluang kepada syarikat berkenaan membantu rakyat secara langsung khususnya golongan muda dalam proses pengambilalihan, penyelenggaraan dan latihan menggunakan kos syarikat.

“Kita minta syarikat bantu secara langsung sama ada projek rakyat miskin, dan dalam kes ini secara khusus (membantu) TVET kerana TVET ini melatih anak muda kita, Melayu dan Bumiputera untuk tingkatkan kemahiran bagi mendapat peluang pekerjaan yang lebih baik dan upah atau gaji lebih tinggi,” katanya di Dewan Rakyat, hari ini.

Terdahulu, Datuk Seri Tuan Ibrahim Tuan Man (PN-Kubang Kerian) meminta Perdana Menteri menjelaskan jika terdapat syarikat besar lain yang menyumbang keuntungan kepada rakyat.",2025-08-07
Utusan Malaysia,Ahmad Zahid berlepas ke Jerman jalani rawatan slip disc - Utusan Malaysia,https://www.utusan.com.my/terkini/2021/10/ahmad-zahid-berlepas-ke-jerman-jalani-rawatan-slip-disc/,2021-10-30,,"PETALING JAYA: Presiden UMNO, Datuk Seri Dr. Ahmad Zahid Hamidi memaklumkan sudah berlepas ke Jerman, malam tadi untuk mendapatkan rawatan masalah slip disc yang dialaminya.

Perkara itu dikongsikan Ahli Parlimen Bagan Datuk itu di media sosial Facebook beliau, hari ini.

“Terima kasih kepada semua yang turut menghantar saya dan isteri di Lapangan Terbang Antarabangsa Kuala Lumpur (KLIA) semalam.

“Doakan semoga urusan rawatan saya di Jerman akan dipermudahkan. Doakan juga saya selamat menjalani rawatan dan pulang ke tanah air,” katanya dalam hantaran itu.

Pada 11 Oktober lepas, Mahkamah Tinggi Shah Alam membenarkan permohonan Ahmad Zahid untuk mendapatkan semula pasportnya untuk ke luar negara.

Peguam yang mewakilinya, Datuk Ahmad Zaidi Zainal ketika ditemui memberitahu, Hakim Datuk Mohd. Yazid Mustafa membenarkan bekas Timbalan Perdana Menteri itu mendapatkan semula pasportnya yang ditahan susulan pendakwaan terhadapnya berhubung kes rasuah berkaitan projek Visa Luar Negara (VLN).

Bekas Menteri Dalam Negeri itu berhadapan 40 pertuduhan di Mahkamah Tinggi Shah Alam kerana menerima suapan berjumlah S$13.56 juta sebagai dorongan bagi dirinya sebagai Menteri Dalam Negeri melanjutkan kontrak sebuah syarikat sebagai pengendali Perkhidmatan One Stop Centre (OSC) di China dan Sistem VLN.

Perbuatan itu didakwa dilakukan di Seri Satria, Presint 16, Putrajaya dan di Country Heights, Kajang antara Oktober 2014 dan Mac 2018.

Bagi tujuh pertuduhan lain, beliau didakwa mendapat untuk dirinya suatu benda berharga iaitu wang tunai S$1,150,000; RM3,000,000; 15,000 euro dan AS$15,000 tanpa balasan daripada syarikat sama yang mempunyai hubungan dengan kerja rasmi beliau.

Ahmad Zahid didakwa melakukan kesalahan itu di Country Heights, antara Jun 2015 dan Oktober 2017.",2025-08-07
Utusan Malaysia,JKKP siasat pekerja maut ditimbus simen - Utusan Malaysia,https://www.utusan.com.my/nasional/2023/08/jkkp-siasat-pekerja-maut-ditimbus-simen/,2023-08-16,,"IPOH: Jabatan Keselamatan dan Kesihatan Pekerjaan (JKKP) negeri menyiasat kes seorang pekerja yang maut selepas ditimbus simen dalam kejadian di sebuah kilang di Chemor, kelmarin.

Kejadian itu berlaku pada pukul 3.15 petang melibatkan pekerja lelaki warga Bangladesh dikenali Roki Md. Jadidur Rahman berusia 26 tahun.

Pengarahnya, Dr. Rabaayah Daud berkata, siasatan awal mendapati mangsa merupakan pekerja am bagi sebuah syarikat kontraktor yang dilantik untuk membuat kerja pembersihan silo di kilang simen tersebut.

Katanya, semasa kejadian, mangsa bersama dua rakan sekerjanya sedang menjalankan kerja memecahkan simen yang keras pada manhole menggunakan tukul dan rod besi.

“Simen yang berada di dalam silo telah tersembur keluar melalui manhole dan menyebabkan mangsa terjatuh dan ditimbus simen tersebut.

“Mangsa telah dibawa ke Hospital Sungai Siput untuk rawatan, namun disahkan meninggal dunia oleh pegawai perubatan,” katanya di sini hari ini.

Menurut beliau, susulan daripada siasatan yang dijalankan, JKKP telah mengeluarkan satu notis larangan kepada majikan untuk menghentikan kerja-kerja pembersihan silo sehingga tindakan penambahbaikan diambil.

Katanya, JKKP juga akan mengambil tindakan perundangan ke atas pihak yang bertanggungjawab sekiranya terdapat pelanggaran di bawah peruntukan Akta Keselamatan dan Kesihatan Pekerjaan 1994.

“JKKP memandang serius setiap kemalangan melibatkan pekerja mahu pun orang awam berikutan majikan mempunyai kawalan penuh ke atas sebarang aktiviti di tempat kerja.

“Majikan juga bertanggungjawab untuk mengenalpasti terlebih dahulu bahaya di tempat kerja, membuat analisis risiko seterusnya mengadakan kawalan risiko yang berkesan sebelum pekerja menjalankan aktiviti kerja.

“Ini bagi mengurangkan risiko keselamatan ke atas pekerja dan mengelakkan berlakunya kemalangan,” katanya.

Tambah beliau, kejadian seumpama itu boleh dielakkan jika majikan melaksanakan penaksiran dan kawalan risiko yang komprehensif mengikut kaedah yang dinyatakan dalam Garis Panduan bagi Pengenalpastian Hazard, Penaksiran Risiko dan Kawalan Risiko (HIRARC).",2025-08-07
Utusan Malaysia,"Ubah wajah sebab jatuh, bukan untuk tampan - Zac Efron - Utusan Malaysia",https://www.utusan.com.my/gaya/2022/09/ubah-wajah-sebab-jatuh-bukan-untuk-tampan-zac-efron/,2022-09-26,,"PETALING JAYA: Pelakon popular, Zac Efron menafikan dakwaan segelintir pihak kononnya dia menjalani pembedahan plastik untuk tampil lebih kacak seperti tular, baru-baru ini.

Jelas pelakon Bay Watch itu, dia sebenarnya menjalani pembedahan selepas terjatuh di rumahnya sekitar 2013 dan menyebabkan dagu serta rahangnya patah.

“Saya dituduh kononnya menjalani pembedahan plastik untuk mengubah struktur wajah menjadi lebih tampan. Tetapi sebenarnya, pembedahan itu ekoran insiden saya terjatuh di rumah pada 2013.

“Dagu dan rahang saya patah. Disebabkan itu, saya terpaksa menjalani pembedahan untuk membentuk semula struktur wajah yang terkesan. Tetapi, lain pula dakwaan yang timbul,” katanya.

Zac berkata demikian dalam satu wawancara bersama Entertainment Tonight selepas segelintir peminat terkejut dengan perubahan wajahnya yang ketara ketika menghadiri satu majlis hiburan, baru-baru ini.

Katanya lagi, dia tidak tahu perkara itu tular sehingga dimaklumkan oleh ahli keluarganya.

“Saya jarang mengikuti berita di internet, jadi saya tidak tahu langsung tentang dakwaan itu sehingga ibu saya memaklumkannya.

“Saya bagaimanapun, bersyukur kerana kemalangan itu tidak meragut nyawa,” katanya.",2025-08-07
Utusan Malaysia,Buaya dan mereka - Utusan Malaysia,https://www.utusan.com.my/gaya/sastera/2021/04/buaya-dan-mereka/,2021-04-25,,"cerpen

Karya Ilya Alias

ANAK sungai di kawasan ini paling panjang, lebar dan dalam, itu kata mereka. Aku tidak bercadang hendak meneruskan perjalanan ke destinasi tujuan kerana keadaan gelita dengan jalannya yang berbengkang-bengkok. Pos terakhir sebelum tiba di kawasan Long Panai adalah Marudi. Sekarang aku berada di tengah-tengah jalan antara Marudi dan Long Panai. Kalau diikutkan kata mereka, perjalanan ini hanya mengambil masa kira-kira dua jam setengah menggunakan jalan darat, tetapi disebabkan hujan serta kekangan jalan yang buruk, perjalananku lewat ketinggalan. Aku menoleh ke sekeliling, sunyi. Hanya kedengaran suara hutan serta deru sungai. Aku mencari tempat yang sesuai untuk memparkirkan kereta. Nampaknya, telahan awalku untuk tidak bermalam di dalam hutan tersasar jauh walaupun bertolak dari Marudi pada pukul dua petang. Aku tidak mendirikan khemah sebaliknya hanya menggantung buaian di antara dua pokok belian yang kukuh dan renjong ke atas. Langit lapang dengan gugusan bintang mengisi seluruh ruang. Jalan ke pedalaman memang mendebarkan tanpa turapan tar serta akar-akar banir besar liar yang merayap sehingga ke tengah jalan. Semasa dalam perjalanan, beberapa kali kepalaku terhantuk pada pintu kereta kerana melanggar bonggol tanah dan kayu ketika memandu. Aku cuba menyelesakan badan di atas buaian, memandang tompok-tompok berlian di langit. Tubuhku terasa penat sekali, namun mataku tidak mahu pejam. Debur air tidak jauh dari tempatku berehat menggetarkan dada. Sebelum memulakan perjalanan di kawasan pedalaman, aku sudah diberitakan tentang keganasan Sang Bedal. Namun, atas dasar kerja untuk melihat sendiri tapak yang dicadangkan sebagai empangan terbesar di Malaysia, aku setuju untuk melakukan ekspedisi ini, sendirian. Kocakan air kian ganas, aku membesarkan anak mata. Awan perlahan-lahan menutup bulan sehingga malam berubah gelita. Aku menoleh ke arah unggun api yang masih menyala. Aku kaget apabila bahagian bawah buaian seperti direngkuh sesuatu. Kelihatan seekor buaya membuka mulutnya luas-luas di bawah buaian. Awan yang perlahan-lahan bergerak pergi, memberikan ruang untukku melihat seekor lagi buaya benar-benar di hadapanku! Buaya tembaga dengan kulit yang keras, tebal dan panjang sekitar 30 meter menganga luas, menampakkan rahangnya yang besar dan tajam. Aku terkedu membisu. “Kami sememangnya sudah dapat menghidu kedatanganmu ke sini,” ujar buaya tua tersebut dengan pandangan mata yang tajam dan bersinar. “Kau..Kau dapat bercakap, dan aku dapat memahaminya?” Aku semakin keliru. “Benar. Usah khuatir kerana aku tidak berselera untuk membahammu.” “Justeru, mengapa kau ke mari?” Aku mengerling ke arah kereta yang terletak satu meter dariku. Kemudian, pandanganku terarah pada unggun api. Seekor buaya dengan saiz yang lebih kecil berkawal berdekatan dengan unggun api tersebut. Jaring buaianku di tarik ke bawah, satu bahagian hampir putus. Aku naik jelik melihat rahang buaya yang ternganga berdekatan punggungku. Buaya tua tersebut merangkak ke hadapan, menghampiriku lebih dekat. Nafasku berombak laju. “Pastinya kau tahu akan sengketaku dengan manusia, bukan?” Aku mengangguk. “Segala tanggapan buruk yang dilemparkan kepada kami adalah dusta semata. Kami bukan begitu. Bahkan kami tidak ingin menjamah tubuh manusia.” Aku tidak berkata apa-apa. Bau hamis dari rahangnya sangat memualkan. Aku menekup mulut, berusaha menapis udara busuk yang masuk dengan jemari yang gemuk, tetapi gagal. Selut yang memenuhi bahagian belakang buaya-buaya tersebut juga sangat menggelikan. Bau air selut yang hitam pekat dan hanyir terus menguasai seluruh atmosfera. “Aku tahu bahawa kau akan ke sini, kerana itulah kami bersedia untuk bertemu kau. Kami mahu khabarkan kepadamu siapa yang sebenarnya binatang…” “Teruskan, buaya tua…” Aku terus mendengar dengan teliti. Sedikit demi sedikit, ketakutanku pudar, diganti dengan rasa kasihan apabila melihat pandangan mata buaya tua itu yang redup dan sayu. Anak matanya seolah-olah menceritakan keperitan yang dilalui oleh mereka selama ini. Di sekeliling matanya, terdapat kesan koyakan sepanjang satu inci, barangkali terkena besi yang jatuh ke dalam sungai. Bahagian belakang badannya juga calar-calar. Di antara jari-jarinya juga koyak dan terdapat kesan darah yang masih segar. Sekiranya situasi tersebut terjadi pada diriku, pasti aku sudah terlantar di atas katil hospital selama berminggu-minggu akibat jangkitan yang serius. “Sudah lama kami terlonta-lonta dalam kesusahan. Perit untuk kami mencari makan kerana rumah kami bagaikan takungan air yang sentiasa berubah. Kami tidak lagi bebas untuk bermewah dalam kehidupan ini kerana manusia seringkali melupakan budi.” “Maksudmu?” “Ah, benar sekali telahanku. Kau memang terlalu naïf tentang hidup. Manusia hanya memburu pembangunan dan kemegahan.” Ada butir-butir halus yang muncul dari kelopak mata tuanya sehingga mengalir menjadi air mata dan aku terjunam ke dalam emosi buaya tua itu. “Bagaimana dengan sisa manusia yang mereka jumpa terdampar di tebing sungai ini beberapa hari lepas?” Mindaku ligat mengimbau kisah mayat seorang lelaki tanpa lengan yang dijumpai terdampar di tebing sungai selepas hilang daripada mencari udang galah beberapa minggu lalu. Kisah itu juga diulang cerita oleh dua lelaki tempatan yang aku temui ketika berehat seketika di salah sebuah warung di Marudi. “Ah, sekiranya mayat tersebut boleh muncul dan kembali berkata-kata, pasti dia akan katakan penyesalan yang amat sangat kerana menembak keturunan kami tanpa peri kemanusiaan!” Aku terus membisu. Membiarkan angin malam menampar wajah serta bising dengung serangga yang menghurung kepala. “Apa mahumu datang kepadaku malam ini?” Buaya tua itu membuka mulutnya lebih luas, diikuti oleh buaya-buaya lain. Sekali lagi, nafasnya tersekat. Dia cuba menjadi budiman, berpura-pura udara yang disedutnya baik-baik sahaja. “Kami adalah spesis pemula dunia. Buktinya, kami wujud pada 83.5 juta tahun yang lalu. Adalah menjadi sesuatu yang kesal apabila hidup kami bergelumang dengan cacian dan tohmahan mereka. “Sekarang, kawanan kami kian kecil saiznya seiring dengan dunia yang semakin sempit usia. Sungai kami kian sempit, tetap kami juga yang dipersalahkan atas segala kematian manusia yang terjadi di sungai ini.” Aku terus membiarkan buaya tua itu bersuara sambil melihat ekornya yang mampat isi tergodek-godek mengusik ranting-ranting kering di atas tanah. “Terus, apa yang kau mahu aku lakukan?” Malam kian larut dan perbualan kami nampaknya belum ada tanda-tanda akan berakhir. “Aku mahu kau balas dendam pada koloni manusia yang menjatuhkan kami.” Keningku bertaut. Terasa angin malam seakan menamparku lebih kuat dan ganas. Api pada unggun hampir malap. Bara-bara yang merah hitam dilekap api sahaja yang masih bersisa. Aku kian runsing. “Bagaimana?” Sengaja aku menduga. Wajah buaya tua yang redup bertukar nada. Dari sinar matanya, aku dapat lihat api kemarahan yang kian menggunung. “Hutang darah dibalas darah, hutan budi bawa ke mati.” “Ah, buaya! Egomu lebih besar daripada Amerika!” “Keturunanku adalah pewaris dunia paling tua, dan wajib dihormati.” Dengus buaya tua itu jelas kedengaran. Perbualan kami terhenti apabila melihat cahaya pacuan empat roda samar-samar mendekati. Dua orang lelaki turun dari kenderaan tersebut dengan senapang terhunus panjang. “Aku tahu perkara ini akan terjadi,” garau ujaran lelaki tersebut. Aku kenal mereka, lelaki-lelaki yang garang bercerita tentang keangkuhan buaya-buaya ini mengunyah, membaham dan meludahkan tulang-tulang mangsa di warung siang tadi. Bahkan kata mereka, sengaja buaya-buaya ini membuang maruah manusia dengan membiarkan sedikit sisa badan manusia hanyut dan terapung sehingga dijumpai orang. “Apa yang mereka kisahkan kepadamu?” Lelaki tersebut menghampiri buaya yang mengawal di belakangnya. Senapang masih terhunus tepat ke kepala buaya tersebut. Seorang lagi lelaki juga melakukan yang sama. Buaya tersebut membuka rahangnya dengan lebih luas, mencabar muncung halus senapang yang ditalakan ke arahnya. “Mereka kisahkan perkara yang kau sendiri tahu,” ujarku. Udara yang keluar masuk dari paru-paruku terasa berat. “Kau dengar apa yang aku katakan tadi, inilah masanya,” kasar suara buaya tua. Aku terus membatu. “Hei, orang luar…Usah kau peduli apa kata haiwan-haiwan ini. Mereka adalah pemakan bangkai seumur hidup.” Nganga buaya-buaya di hadapanku kian besar. Api kemarahan mereka membuak-buak. “Kau tunggu dan lihat.” Lelaki tadi ke belakang kereta. Mengeluarkan bangkai kambing dengan aroma yang menyakitkan hidung. Aku menekup mulut, hampir termuntah melihat bangkai kambing yang diletakkan di tengah-tengah kawanan buaya tersebut. Perut kambing tersebut kembung dan sebahagian badannya berulat sakan. Melalui sinaran rembulan yang dipinjamkan, aku lihat ulat-ulat serta renga jatuh apabila kambing tersebut berada di udara. Bagaikan besi yang ditarik kersani, buaya-buaya tersebut tidak mampu membendung diri lantas meratah bangkai kambing dengan lahap sambil berebut-rebut antara mereka. Bangkai tersebut diratah, dikoyak serta ditelan bulat-bulat. Aku segera mengendurkan buaian perlahan-lahan, memijak tanah dan berdiri di sebelah lelaki yang lebih sasa tubuhnya. “Lihat..” Pandanganku tertancap pada buaya tua yang cuba melawan nafsunya untuk menikmati bangkai dengan rakus, namun kalah. Buaya tua tersebut melibas ekornya yang berat dan padat, mendominasi seluruh bangkai sendirian. “Mereka adalah pemakan bangkai.” Lelaki sasa tersebut mengeluarkan senapang, menghunusnya betul-betul pada bahagian kepala buaya tua yang ralit meratah bangkai. Aku segera menghampirinya, menghalang lelaki tersebut sambil berkata, “Usah jadi seperti api yang kononnya memberikan kehidupan baru kepada bumi.",2025-08-07
Utusan Malaysia,PRU15: Mansuh saja Met Malaysia jika enggan terima nasihat  -,https://www.utusan.com.my/berita/2022/10/pru15-mansuh-saja-met-malaysia-jika-enggan-terima-nasihat/,2022-10-07,,"PETALING JAYA: DAP meminta Perdana Menteri, Datuk Seri Ismail Sabri memansuhkan Jabatan Meteorologi Malaysia ( Met Malaysia ) sekiranya enggan mendengar nasihat jabatan itu untuk tidak mengadakan Pilihan Raya Umum Ke-15 (PRU15) tahun ini.

Pengerusi DAP, Lim Guan Eng berkata, komuniti pengurusan bencana sudah mencadangkan pilihan raya umum tidak diadakan tahun ini kerana akan terdapat banyak lokasi di seluruh Malaysia yang akan menghadapi bencana banjir.

Justeru, beliau berkata, tiada gunanya Met Malaysia wujud sekiranya Perdana Menteri enggan menerima nasihat daripada mereka.

“Timbalan Ketua Pengarah (Strategik dan Teknikal) Met Malaysia, Dr Mohd Hashim Mohd Anip mencadangkan supaya pilihan raya umum tidak diadakan tahun ini, daripada sudut pandangan komuniti pengurusan bencana, kerana akan terdapat banyak lokasi di seluruh Malaysia yang  akan menghadapi bencana banjir.

“Hashim berkata musim tengkujuh yang dijangka bermula pertengahan November dan berakhir Mac tahun depan, berkemungkinan akan menyaksikan hujan lebat berterusan di Kelantan, Terengganu dan Pahang, antara November dan Disember.

“Episod hujan yang sama juga dijangka berlaku di Johor, Sabah dan Sarawak antara Disember tahun ini dan Februari tahun depan. Hujan lebat juga boleh berlaku di pantai barat Semenanjung.

“Apa gunanya ada Jabatan Met Malaysia jika Ismail Sabri enggan menerima nasihat pakar mereka?,” katanya dalam kenyataan, hari ini.

Terdahulu, Mesyuarat Kabinet di Putrajaya hari ini menjadi tumpuan seluruh rakyat Malaysia yang tertunggu-tunggu sama ada Parlimen ke-14 akan dibubarkan atau sebaliknya.

Ini susulan Perdana Menteri, telah menghadap Yang di-Pertuan Agong, Al-Sultan Abdullah Ri’ayatuddin Al-Mustafa Billah Shah di Istana Negara semalam yang dikaitkan dengan kemungkinan Ismail Sabri akan turut mencadangkan pembubaran Parlimen.

Walaupun pertemuan itu rutin setiap kali menjelang me syua rat Kabinet, Perdana Menteri sendiri tidak menolak kemungkinan untuk mempersembahkan permohonan pembubaran Parlimen jika ada kesempatan.

Mengulas lanjut, Guan Eng berkata, Perdana Menteri juga perlu mengumumkan secara muktamad bahawa pilihan raya umum akan diadakan selepas Mac tahun depan apabila musim tengkujuh sudah berakhir.

“Ismail Sabri harus secara terbuka menghentikan usaha mementingkan diri sendiri oleh Presiden UMNO, Datuk Seri Ahmad Zahid Hamidi untuk mengadakan pilihan raya umum awal pada tahun ini walaupun terdapat risiko kepada nyawa dan harta benda akibat banjir teruk,” ujarnya.",2025-08-07
Utusan Malaysia,Tak perlu gali semula kubur anggota KPPS - Utusan Malaysia,https://www.utusan.com.my/nasional/2019/05/tak-perlu-gali-semula-kubur-anggota-kpps/,2019-05-05,,"JAKARTA 5 Mei – Komisi Pemilihan Umum (KPU) menegaskan semua anggota pegawai jawatankuasa pusat mengundi (KPPS) yang meninggal dunia adalah di­sebabkan faktor keletihan dan isu tersebut tidak perlu dipolitikkan. Lapor Detik News, Pesuruhjaya KPU, Ilham Saputra berkata, kebanyakan anggota KPPS meninggal dunia disebabkan mereka keletihan ketika menjalan tugas semasa pemilihan umum (Pemilu) dan bukannya berkaitan dengan perkara yang tidak sewajarnya.",2025-08-07
Utusan Malaysia,Jumpa mentor politik kenangan terindah Ismail Sabri  - Utusan Malaysia,https://www.utusan.com.my/terkini/2021/10/jumpa-mentor-politik-kenangan-terindah-ismail-sabri/,2021-10-21,,"PETALING JAYA: Satu peristiwa yang cukup bermakna apabila Perdana Menteri, Datuk Seri Ismail Sabri Yaakob berpeluang bertemu dengan individu yang disifatkannya sebagai mentor dalam arena politik, Tan Sri Sabbaruddin Chik, dalam majlis makan malam semalam.

Dalam satu hantaran yang dikongsikan di Facebook Setiausaha Politik Perdana Menteri, Datuk Mohd. Anuar Yunus yang juga pernah menjadi Setiausaha Politik kepada Sabbaruddin pada 1995 hingga 1999, pertemuan kedua-dua pemimpin itu membuatkannya sebak kerana majlis tersebut menyatukan mereka kembali.

Jelasnya, pertemuan selama hampir dua jam itu diisi dengan perbualan termasuk mengenang kisah lama, cerita suka duka dan pahit manis dalam politik negara termasuk gagasan Keluarga Malaysia yang dibawa Ismail Sabri sejak menyandang jawatan Perdana Menteri.

“Ketika pulang, Datuk Seri Ismail Sabri turut merendah diri membantu menolak kerusi roda Tan Sri Sabbaruddin Chik ke kenderaannya, menjadikan satu momen yang cukup indah bagaimana seorang anak murid yang kini bergelar Perdana Menteri mengenang budi dan jasa bekas majikannya.

“Melihat layanan beliau, mengingatkan saya satu perkara iaitu ‘apa guna ilmu yang dimiliki setinggi langit andai diri tidak dihiasi dengan adab mulia’,” katanya dalam hantaran tersebut.

Rata-rata pengguna Facebook turut mengucapkan kesyukuran dan menghargai jasa yang pernah dicurahkan oleh Sabbaruddin sepanjang dalam jawatan dalam kerajaan.

Sabbaruddin yang kini berusia 80 tahun merupakan bekas Ahli Parlimen Temerloh merangkap bekas Menteri Kebudayaan, Kesenian dan Pelancongan pada 1987 hingga 1997.",2025-08-07
Utusan Malaysia,"Pelaburan dua negara, industri halal fokus PM di Laos",https://www.utusan.com.my/nasional/2023/06/pelaburan-dua-negara-industri-halal-fokus-pm-di-laos/,2023-06-27,,"PETALING JAYA: Potensi pelaburan dua negara, tenaga boleh diperbaharui antara inti pati yang menjadi fokus dalam pertemuan Perdana Menteri, Datuk Seri Anwar Ibrahim dan Perdana Menteri Laos, Dr. Sonexay Siphandone, hari ini.

Katanya, peningkatan ketara pelaburan sehingga merekodkan 425 peratus pada 2022 memberi kesan positif, sekali gus beliau percaya pelaburan akan disegerakan berdasarkan potensi yang ada.

Malah jelas Anwar, pelaburan antara kedua-dua negara itu bukan sahaja menunjukkan perkembangan positif kepada Malaysia tetapi juga Laos.

“Saya percaya, insya-Allah akan disegerakan dan dipercepatkan selepas melihat banyak potensi. Saya harus berterima kasih kepada kerajaan dan sokongan anda untuk usaha kami.

“Kami telah berada di sini pada mulanya dengan loji hidro, dengan sokongan anda. Melihat tahap kejayaan itu, kami melihat Tenaga Nasional menyertai usaha itu dan dari segi teknologi boleh diperbaharui, anda mempunyai potensi yang sangat besar.

“Kerjasama antara Tenaga Nasional dan Electricite du Laos dalam tenaga boleh diperbaharui, ia adalah sesuatu yang kami sokong dan terima kasih sekali lagi atas sokongan anda dan sokongan kerajaan anda,” katanya pada sidang akhbar bersama Siphandone sempena Lawatan Rasmi Perdana Menteri Malaysia ke Laos.

Antara perkara lain yang turut dibincangkan adalah industri halal di mana Perdana Menteri mengalu-alukan Laos untuk bekerjasama termasuk perkongsian ilmu dalam industri tersebut yang sememangnya sinonim dengan Malaysia.

Selain itu, Anwar turut mengulas Konsensus Lima Perkara (5C) dengan mengajak ASEAN terus bersatu dan menyelesaikan konflik Myanmar yang menjejaskan rantau tersebut.

Sementara itu, Siphandone berkata, kedua-dua negara bersetuju untuk mengukuhkan hubungan bilateral demi manfaat rakyat Laos dan Malaysia.

Katanya, Laos juga sedia untuk meneroka bidang berpotensi seperti tenaga boleh diperbaharui, agrikultur dan pelancongan dengan Malaysia.

Menurut Siphandone, capaian pengangkutan antara kedua-dua negara juga antara perkara dibincangkan dan akan diteliti sebaik mungkin selepas ini.",2025-08-07
Utusan Malaysia,Benarkan KWSP sendiri sediakan pinjaman kepada pencarum,https://www.utusan.com.my/nasional/2023/03/benarkan-kwsp-sendiri-sediakan-pinjaman-kepada-pencarum/,2023-03-12,,"PETALING JAYA: Kerajaan wajar membenarkan Kumpulan Wang Simpanan Pekerja (KWSP) sendiri memberi pinjaman kepada pencarum yang terdesak memerlukan bantuan kewangan. Penganalisis Ekonomi, Prof. Emeritus Dr. Barjoyai Bardai berkata, ketika ini kerajaan dilihat berdepan kesulitan dalam membantu rakyat menghadapi peningkatan kos sara hidup semasa dan dalam masa yang sama mahu menjamin kelangsungan kehidupan ‘hari tua’ rakyat.",2025-08-07
Utusan Malaysia,"Tiga wanita dan seorang kanak-kanak lemas, bot karam di perairan Turki - Utusan Malaysia",https://www.utusan.com.my/nasional/2019/03/tiga-wanita-dan-seorang-kanak-kanak-lemas-bot-karam-di-perairan-turki/,2019-03-26,,"ANKARA 26 Mac – Tiga wanita dan seorang kanak-kanak lemas setelah bot membawa pendatang asing karam di perairan Turki, hari ini. Pengawal Pantai Turki dalam kenyataan berkata, seramai 11 orang berjaya diselamatkan selepas bot tersebut karam pada 1.7 batu nautika dari perairan berdekatan Canakkale awal pagi tadi. Menurut Agensi Berita Anadolu, pendatang asing itu dari Afghanistan dan Iran.",2025-08-07
Utusan Malaysia,Malaysia setuju lantik fasilitator bantu selesaikan konflik di selatan Thailand - Utusan Malaysia,https://www.utusan.com.my/nasional/2023/02/malaysia-setuju-lantik-fasilitator-bantu-selesaikan-konflik-di-selatan-thailand/,2023-02-09,,"KUALA LUMPUR: Malaysia tidak akan sesekali merestui sebarang tindakan berunsur keganasan sebagai jalan untuk menyelesaikan konflik termasuk di selatan Thailand yang sudah berlarutan sejak sekian lama.

Perdana Menteri, Datuk Seri Anwar Ibrahim berkata, apa sahaja yang berlaku di Thailand adalah isu dalaman negara itu, namun sebagai jiran dan keluarga yang baik, Malaysia mahu menjadi pemudah cara melalui rundingan damai.

Katanya, Malaysia sendiri berkongsi matlamat sama untuk mengekal dan memastikan keamanan berterusan bagi kedua-dua negara.

“Sebab itu kita setuju melantik bekas Panglima Angkatan Tentera sebagai fasilitator, untuk bekerja dan mencari jalan bagi membantu. Saya sendiri dikenali ramai di kawasan selatan Thailand dan soal kelunturan kepercayaan, kebimbangan dalam isu ini berkaitan.

“Saya secara peribadi dikenali ramai rakan di selatan dan isu kekurangan rasa percaya, kebimbangan mengenai soal budaya dan agama akan diberikan perhatian,” katanya pada sidang akhbar selepas mesyuarat dua hala bersama rakan sejawatnya, Prayuth Chan-o-cha di Government House, Bangkok.

Dalam pada itu, Anwar dan Prayuth bersetuju bahawa kepentingan pembangunan hubungan dua hala perlu diteruskan.

Beliau optimis bahawa kedua-dua negara dapat menyelesaikannya melalui pelaburan, perdagangan dan pembangunan.

“Malangnya, pergaduhan kecil ini telah membawa kepada ketidakpercayaan, kebencian dan kami perlu merayu kepada kedua-dua pasukan di Thailand termasuk pihak di selatan dan juga di Malaysia untuk memahami bahawa keamanan adalah situasi yang paling penting.

“Kami akan faham, kerana Malaysia adalah berbilang kaum dan agama. Kita perlu memastikan dan menarik perhatian rakan-rakan kita di kedua-dua belah sempadan untuk menyelesaikannya,” katanya.",2025-08-07
Utusan Malaysia,"Tak dan nak bermacam-macam, anak kena Covid-19 -Sharifah Shahirah - Utusan Malaysia",https://www.utusan.com.my/terkini/2022/03/tak-dan-nak-bermacam-macam-anak-kena-covid-19-sharifah-shahirah/,2022-03-02,,"PETALING JAYA: Pelakon dan penyampai radio harifah Shahirah memaklumkan puteri sulungnya yang juga pengacara, Allisya Tahir disahkan positif  Covid-19 selepas melakukan ujian saringan kendiri.

Perkara tersebut dikongsikan penyampai radio Suria FM itu menerusi entri Instagram miliknya.

Dalam kapsyen yang sama, Shahirah turut menitipkan ucapan sempena ulang tahun perkahwinan yang ke-19 bersama suami tercintanya yang juga pelakon, Ijoy Azhari.

“Selamat ulang tahun perkahwinan Yang (sayang). Tak dan (tidak sempat) nak bermacam-macam. Anak kena Covid-19, banjir, kerja serta anak lain nak mengambil Sijil Pelajaran Malaysia (SPM).

“Selain itu, nak mendaftar anak masuk sekolah menengah, anak nak makan. Ha, tak dan lah.

“Bye, pergi kerja. Semoga yang lain dilindung waktu ini. Kita jaga kita, sampai tepi kain orang pun jaga. Boleh lah,” katanya.

Menjengah di ruangan komen, rata-rata warganet dan rakan artis turut memberikan ucapan sempena ulang tahun perkahwinan pasangan tersebut selain menitipkan doa buat mereka.

“Selamat ulang tahun perkahwinan kak Shiera dan abang Ijoy. Bahagia selalu,” komen penyampai radio Feeya Iskandar.

“Selamat ulang tahun perkahwinan kak Syira dan abang Ijoy. Titipannya lebih kepada luahan urusan keluarga. Apa-apa pun, semoga dipanjangkan jodoh sampai syurga,” komen pemilik akaun @scaft_station.

“Tak pernah tak lawak. Selamat ulang tahun perkahwinan anda berdua,” komen pemilik akaun @anna_samad.",2025-08-07
Utusan Malaysia,Ketidaktentuan politik jejas FDI - Utusan Malaysia,https://www.utusan.com.my/nasional/2018/10/ketidaktentuan-politik-jejas-fdi/,2018-10-23,,"KUALA LUMPUR 23 Okt. – Nilai pelaburan langsung asing (FDI) yang menjunam bagi tempoh suku kedua berbanding suku pertama tahun ini dikatakan berpunca daripada faktor ketidaktentuan politik dan ekonomi yang me­landa negara ketika ini. Khairy Jamaluddin (BN-Rembau) berkata, walaupun faktor luaran tidak dinafikan turut membawa kepada perkara tersebut namun soal faktor dalaman juga adalah amat pen­ting.",2025-08-07
Utusan Malaysia,BHB perlu pulangkan deposit RM229.15 juta kepada KLK,https://www.utusan.com.my/ekonomi/2023/10/batal-pelupusan-bhb-perlu-pulangkan-deposit-rm229-15-juta-kepada-klk-dalam-tempoh-14-hari/,2023-10-04,,"PETALING JAYA: Cadangan pelupusan 33 peratus kepentingan dalam Bousted Plantations Berhad (BPlant) kepada Kuala Lumpur Kepong Berhad (KLK) telah ditamatkan. Susulan itu, Bousted Holdings Berhad (BHB) perlu memulangkan deposit berjumlah RM229.15 juta (RM229,151,989.46) kepada KLK dalam tempoh 14 hari bekerja bermula hari ini. Dalam makluman kepada Bursa Malaysia, KLK berkata, pemulangan selain dari tarikh tersebut perlu dipersetujui oleh kedua-dua belah pihak.",2025-08-07
Utusan Malaysia,Banjir: Mangsa di PPS 7 negeri menurun - Utusan Malaysia,https://www.utusan.com.my/terkini/2021/12/banjir-mangsa-di-pps-7-negeri-menurun/,2021-12-25,,"PETALING JAYA: Jumlah mangsa banjir yang ditempatkan di pusat pemindahan sementara (PPS) menunjukkan penurunan dengan 45,362 orang setakat pukul 8.50 pagi ini berbanding 46,524 yang dilaporkan malam tadi.

Menurut info bencana aplikasi dalam talian Jabatan Kebajikan Masyarakat (JKM), jumlah itu merangkumi 13,153 keluarga di 292 PPS di tujuh negeri.

Jumlah mangsa banjir di Pahang mencatatkan tertinggi dengan 25,317 orang terdiri daripada 7,499 keluarga di 179 PPS.

Selangor pula merekodkan sejumlah 18,484 mangsa yang terdiri daripada 5,195 keluarga di 99 PPS diikuti Kelantan dengan 862 orang daripada 278 keluarga di lima PPS yang dibuka.

Selain itu, seramai 292 mangsa direkodkan di Negeri Sembilan yang terdiri daripada 84 orang di empat PPS diikuti Kuala Lumpur dengan 234 mangsa daripada 55 keluarga yang ditempatkan di sebuah PPS.

Perak pula mencatatkan 99 mangsa daripada 25 keluarga manakala Melaka dengan 74 mangsa daripada 17 keluarga, yang masing-masing di tempatkan di dua buah PPS.",2025-08-07
Utusan Malaysia,FOKUS: Rakyat menanti pelantikan Mufti Perak - Utusan Malaysia,https://www.utusan.com.my/berita/2022/05/fokus-rakyat-menanti-pelantikan-mufti-perak/,2022-05-17,,"HUJUNG bulan ini bakal genap setahun pemergian Mufti Perak, Tan Sri Dr. Harussani Zakaria yang meninggal dunia pada usia 82 tahun setelah menerima rawatan di unit rawatan rapi (ICU) Hospital Raja Permaisuri Bainun (HRPB) di Ipoh selepas disahkan positif Covid-19. Pemergian Allahyarham pada tanggal 30 Mei 2021 masih dirasai, ramai yang masih bersedih apabila kehilangan ulama yang disanjung dan disayangi itu.",2025-08-07
Utusan Malaysia,Gloria Jean's Coffees perkenal menu baharu berbuka puasa - Utusan Malaysia,https://www.utusan.com.my/nasional/2019/05/gloria-jeans-coffees-perkenal-menu-baharu-berbuka-puasa/,2019-04-30,,"KUALA LUMPUR – Sempena menyambut ketibaan bulan Ramadan beberapa hari lagi, Gloria Jean’s Coffees (GJC) memperkenalkan menu baharu yang sesuai untuk juadah berbuka puasa. Menu tersebut ialah Glory Ramadan Authentic Creamy Peanut Bur­ger, yang turut dijual bersama Blueberry Latte atau Chiller pada harga RM19.",2025-08-07
Utusan Malaysia,Kebun jadi lokasi sabung ayam - Utusan Malaysia,https://www.utusan.com.my/nasional/2019/04/kebun-jadi-lokasi-sabung-ayam/,2019-04-07,,"KUALA LUMPUR 7 April – Sebuah kawasan kebun di Taming Jaya, Kajang, dekat sini yang dijadikan lokasi sabung ayam diserbu polis hari ini. Difahamkan, serbuan yang dilakukan oleh Bahagian Siasatan Jenayah Maksiat, Judi dan Kongsi Gelap (D7) Selangor itu menahan sebanyak lapan individu. Pegawai Operasi D7 Selangor, Asisten Superintenden Rozam Effandy Raslee berkata, serbuan dilakukan kira-kira pukul 11 pagi tadi. “Tujuh daripada yang ditahan termasuk seorang wanita merupakan warga asing.",2025-08-07
Utusan Malaysia,"Syed Saddiq jangan berlakon suci, sendiri ada kes mahkamah - Utusan Malaysia",https://www.utusan.com.my/nasional/2023/09/syed-saddiq-jangan-berlakon-suci-sendiri-ada-kes-mahkamah/,2023-09-14,,"KUALA LUMPUR: Seorang pemimpin PKR mengingatkan Ahli Parlimen Muar, Syed Saddiq Syed Abdul Rahman supaya tidak berlakon ‘lebih suci’ dan lebih baik berbanding orang lain ketika beliau sendiri sedang berhadapan pertuduhan di mahkamah.

Bercakap kepada Utusan Malaysia, Timbalan Ketua Penerangan I PKR, Datuk R. Ramanan berkata, kes Syed Saddiq masih belum selesai dan agak janggal jika beliau bercakap mengenai kes mahkamah pemimpin lain.

Oleh itu, katanya, beliau kecewa dengan sikap Presiden Parti Ikatan Demokratik Malaysia (Muda) itu sehingga sanggup menarik sokongan terhadap Kerajaan Perpaduan hanya disebabkan tidak puas hati dengan keputusan mahkamah yang melepas dan tanpa membebaskan (DNAA) Timbalan Perdana Menteri, Datuk Seri Dr. Ahmad Zahid Hamidi daripada 47 pertuduhan ke atasnya.

“Saya kecewa sebab tidak patut kita berlakon kita ini macam lebih suci dan lebih baik daripada orang.

“Anda (Syed Saddiq) sendiri ada kes mahkamah. Kes sendiri pun belum selesai jadi apa yang dia mahu merepek pasal ini semua? Buat macam ini (tarik sokongan) tidak baik.

“Pasal dakwan beliau kami ahli Parlimen kerajaan tidak berani suara, harus ingat kami tidak mahu bersikap biadab. Kami mahu ikut kod etika. Apapun, saya nasihat beliau jangan ikut sangat cakap Mahathir (Tun Dr. Mahathir Mohamad).

“Ada juga yang kata beliau tarik sokongan beri kesan kepada kerajaan dan hilangan sokongan dua pertiga majoriti. Sudah berapa lama kerajaan ini wujud? Kerajaan masih kekal, dan Perdana Menteri juga masih sama,” kata Ahli Parlimen Sungai Buloh itu ketika ditemui di Parlimen.

Beliau berkata demikian ditanya mengenai tindakan Syed Saddiq yang telah menarik sokongan terhadap kerajaan Persekutuan pimpinan Perdana Menteri, Datuk Seri Anwar Ibrahim minggu lalu dan memilih menjadi pembangkang kuasa ketiga di Dewan Rakyat.

Ia sebagai bantahan berhubung keputusan mahkamah yang melepaskan tanpa membebaskan (DNAA) Ahmad Zahid daripada pertuduhan rasuah selepas pihak pendakwaan memohon untuk kesemua pertuduhan itu digugurkan.

Hakim Datuk Collin Lawrence Sequerah (kini Hakim Mahkamah Rayuan) membenarkan permohonan AGC supaya prosiding perbicaraan diberhentikan bagi kesemua pertuduhan terhadap Ahmad Zahid.

Hakim Collin berkata, pendakwaan melalui Peguam Negara menjalankan kuasanya mengikut Perkara 145 (3) Perlembagaan Persekutuan dan Seksyen 254 Kanun Prosedur Jenayah (CPC) dan memohon DNAA.

Pihak pendakwaan memohon menghentikan prosiding yang sedang berada di peringkat bela diri dengan 15 saksi pembelaan termasuk Ahmad Zahid sudah memberi keterangan.

Mahkamah bagaimanapun menolak permohonan pasukan pembelaan supaya Ahmad Zahid dilepaskan dan dibebaskan daripada pertuduhan-pertuduhan yang dihadapinya.",2025-08-07
Utusan Malaysia,Restoran daging arnab dapat sambutan - Utusan Malaysia,https://www.utusan.com.my/nasional/2018/08/restoran-daging-arnab-dapat-sambutan/,2018-08-20,,"BENTONG 20 Ogos – Melihat kepada peluang dan potensi besar daging arnab mendorong empat usahawan muda mengusahakan restoran makanan berasaskan daging haiwan itu meskipun tidak semua rakyat di negara ini memakannya. Atas keyakinan terhadap keupayaan diri sendiri, Mohammad Arif Razali, Muhammad Fazarizal Hamdan, Mohammed Affeeq Awalludin dan Mohammad Izzat Alshafiee membuka restoran berasaskan daging arnab, ‘Mr. Bunny Bolletus’ pertama di daerah ini sejak Julai lalu.",2025-08-07
Utusan Malaysia,"Maybank mohon maaf, perkhidmatan kembali pulih",https://www.utusan.com.my/ekonomi/2023/07/maybank-mohon-maaf-perkhidmatan-kembali-pulih/,2023-07-25,,"PETALING JAYA: Malayan Banking Bhd (Maybank) memaklumkan semua saluran perkhidmatannya meliputi aplikasi MAE, M2U MY dan platform web sudah pulih setelah mengalami gangguan sejak pagi tadi. Maybank dalam satu kenyataan di Twitter berkata, pengguna kini boleh melakukan transaksi di semua saluran atas talian mereka seperti biasa. “Kami memohon maaf atas atas kesulitan yang berlaku pada hari ini. Terima kasih kesabaran dan sokongan yang berterusan.",2025-08-07
Utusan Malaysia,AGC bantah semakan kehakiman Aman Palestin,https://www.utusan.com.my/berita/2024/02/agc-bantah-semakan-kehakiman-aman-palestin/,2024-02-06,,"KUALA LUMPUR: Jabatan Peguam Negara akan memfailkan bantahan terhadap permohonan semakan kehakiman yang difailkan oleh pertubuhan bukan kerajaan, Aman Palestin. Perkara itu dimaklumkan, Peguam Kanan Persekutuan, Nur Irmawatie Daud yang mewakili responden dalam semakan itu pada sebutan permohonan terbabit di hadapan Hakim Mahkamah Tinggi, Datuk Amarjeet Singh di sini semalam.",2025-08-07
Utusan Malaysia,ADUN Balakong maut kemalangan - Utusan Malaysia,https://www.utusan.com.my/nasional/2018/07/adun-balakong-maut-kemalangan/,2018-07-20,,"KUALA LUMPUR – Ahli Dewan Undangan Negeri (ADUN) Balakong, Ng Tien Chee maut selepas kereta Nissan X-Trail yang dipandunya melanggar belakang sebuah lori pembersih jalan di Kilometer 11.7 Lebuh Raya Grand Saga di sini awal pagi semalam. Dalam kejadian kira-kira pukul 12.30 pagi itu, Tien Chee, 40, meninggal dunia di tempat kejadian akibat kecederaan parah pada kepala. Ketua Polis Daerah Kajang, Asisten Komisioner Ahmad Dzaffir Mohd.",2025-08-07
Utusan Malaysia,Muda tuntut gugur kes mahkamah Setiausaha Agung berhubung,https://www.utusan.com.my/berita/2023/06/parlimen-muda-tuntut-gugur-kes-mahkamah-setiausaha-agung-berhubung-perhimpunan-mana-kapal-lcs/,2023-06-08,,"KUALA LUMPUR: Parti Ikatan Demokratik Malaysia ( Muda ) menuntut supaya pihak pendakwaan menggugurkan kes mahkamah melibatkan Setiausaha Agung parti itu yang kini didakwa berhubung perhimpunan ‘Mana Kapal Tempur Pesisir (LCS)?

Tuntutan itu antara perkara yang terkandung di dalam memorandum yang diserah sendiri oleh Amir Hariri Abd. Hadi dan penyokongnya kepada Pengerusi Jawatankuasa Kira-Kira Wang Negara (PAC), Datuk Mas Ermieyati Samsudin di Taman Tugu di sini, pagi tadi.

Amir Hariri pada Ogos tahun lalu mengaku tidak bersalah di Mahkamah Majistret di sini atas dakwaan gagal memaklumkan pihak polis berkenaan perhimpunan tersebut.

Mengikut pertuduhan, tertuduh selaku penganjur perhimpunan ‘Mana Kapal Tempur Pesisir (LCS)?’ pada 14 Ogos 2022 pukul 2 petang  di hadapan Kompleks Sogo, Jalan Tuanku Abdul Rahman didakwa gagal memberitahu pihak polis yang menjaga daerah Dang Wangi, di sini, lima hari sebelum mengadakan perhimpunan.

Merujuk memorandum yang diserah hari ini, Muda menyifatkan, kes mahkamah melibatkan Amir Hariri sebagai pendakwaan politik oleh kerajaan terdahulu.

“Pendakwaan ini dibuat oleh kerajaan lama memerintah terhadap rakyat Malaysia yang mahu siasatan skandal LCS dibuat.

“Sehingga hari ini, tiada sebarang maklum balas dan usaha dari kerajaan untuk menggugur pendakwaan terhadap Amir Hariri.

“Maka, gugurkan pendakwaan terhadap Amir Hariri dan beri keadilan kepada rakyat Malaysia yang bersuara untuk negara,” kata kenyataan itu.

Pada 14 Ogos tahun lalu, satu perhimpunan dikenali sebagai #ManaKapalLCS diadakan di luar kompleks beli-belah Sogo menyaksikan kira-kira 200 orang menyertainya.

Tiga hari kemudian, polis menyoal Amir Hariri dan 12 individu lain yang menyampaikan ucapan semasa perhimpunan itu.

PAC sebelum ini mendedahkan, tiada satu pun LCS Tentera Laut Diraja Malaysia (TLDM) disiapkan meskipun kerajaan telah membayar RM6.083 bilion untuk projek itu menerusi kontrak kepada syarikat Boustead Naval Shipyard Sdn. Bhd. (BNS) secara rundingan terus.

Selain daripada tuntutan pengguguran kes tersebut, Muda turut menggesa supaya Dewan Rakyat membahaskan skandal LCS dengan segera.

Selain itu, Muda menggesa supaya semua ahli Parlimen kerajaan dan pembangkang menyuarakan komitmen bersama untuk kerajaan menyiasat skandal LCS secara serius.

“Jika Laporan Ketua Audit Negara (KLAN) boleh dibahas dalam Dewan Rakyat, maka tuntutan dan perhatian sama juga harus dibuat kepada LCS.

“Seluruh ahli Parlimen harus menyatakan komitmen mereka dengan jelas dan terang supaya kerajaan serius menyiasat. Masalah timbul hari ini juga kerana tiada lagi suara lantang ahli Parlimen menggesa kerajaan dengan serius,” katanya.

Muda terdahulu dijadual menyerahkan memorandum tersebut di hadapan bangunan Parlimen hari ini, bagaimanapun, mereka diarah berpindah ke lokasi berdekatan di Taman Tugu atas arahan pihak berkuasa.",2025-08-07
Utusan Malaysia,"GLIC, GLC peranan penting realisasi Malaysia Madani",https://www.utusan.com.my/nasional/2023/02/glic-glc-peranan-penting-realisasi-malaysia-madani/,2023-02-03,,"KUALA LUMPUR: Datuk Seri Anwar Ibrahim menegaskan bahawa syarikat pelaburan berkaitan kerajaan (GLIC) dan syarikat berkaitan kerajaan (GLC) berperanan penting dalam merealisasikan pembangunan Malaysia Madani.

Perdana Menteri berkata, pembentangan semula Bajet 2023 pada 24 Februari ini memerlukan semua pihak berganding bahu dalam memacu pembaharuan ke arah gagasan tersebut.

“GLIC dan GLC mempunyai peranan khusus menyokong agenda pembangunan negara, terutama dalam memangkin pelaburan bagi sektor pertumbuhan baharu, menyokong pembangunan modal insan terutama penggajian graduan baharu dan melaksanakan tanggungjawab sosial korporat.

“Selaras dengan elemen mampan dalam pendekatan Madani, perbincangan merangkumi komitmen GLIC dan GLC untuk meningkatkan kemampanan industri sawit serta memacu tenaga boleh diperbaharui,” katanya dalam satu hantaran di Facebook.

Anwar yang juga Menteri Kewangan berkata demikian selepas mengadakan pertemuan dengan GLIC berhubung Bajet 2023 di kementerian itu di Putrajaya.

Terdahulu, Utusan Malaysia melaporkan, Malaysia Madani dirangka sebagai ikhtiar untuk memetakan strategi tata keloka dan pentadbiran negara secara berkesan, menekankan kepada pemerkasaan ekonomi dan budaya yang berteraskan nilai, etika serta akhlak.

Anwar berkata, beliau sudah mengarahkan GLIC dan GLC terus menyediakan peluang pekerjaan untuk masyarakat sebagai program membantu sosial yang juga selaras dengan gagasan Malaysia Madani.

“Saya juga mengarahkan syarikat GLIC dan GLC, sebagai majikan serta perniagaan yang bertanggungjawab untuk memastikan penyediaan pekerjaan yang bermaruah, pembangunan vendor dan Perniagaan Kecil dan Sederhana (PKS) tempatan serta menyumbang kepada program kemasyarakatan, terutama program pembasmian kemiskinan,” katanya.",2025-08-07
Utusan Malaysia,Ibarat bandar hantu - Utusan Malaysia,https://www.utusan.com.my/berita/2021/06/ibarat-bandar-hantu/,2021-06-24,,"KOTA KINABALU: Resort mewah dan pulau-pulau tumpuan pelancong di Semporna kini boleh diibaratkan seperti ‘bandar hantu’ atau kota yang ditinggalkan tanpa kehadiran pengunjung.

Pelaksanaan beberapa siri Perintah Kawalan Pergerakan (PKP) menyebabkan resort-resort pelancongan di daerah yang dahulunya sesak dengan kehadiran pelancong asing ini terjejas teruk.

Berdasarkan statistik Taman-Taman Sabah (TTS), kehadiran pengunjung ke Pulau Sipadan menurun secara mendadak iaitu daripada 45,270 orang penyelam pada 2019 kepada 198 orang penyelam, setakat Mac tahun ini.

Bercakap kepada Utusan Malaysia , Ketua Penolong Pengarah TTS, Maipol Spait berkata, bilangan pengunjung ke Taman Marin Tun Sakaran (TMTS), Semporna menunjukkan penurunan lebih 70 peratus dalam tempoh dua tahun ini.

Beliau menjelaskan, kehadiran pengunjung ke pulau-pulau di bawah TMTS pada 2019 adalah seramai 233,949 orang. Namun, untuk tiga bulan pertama tahun ini, bilangan pengunjung hanya 2,709 orang.

Taman marin ini meliputi Bohey Dulang, Pulau Sibuan, Pulau Mantabuan, Bodgaya dan Selakan yang menjadi destinasi tumpuan pelancong apabila berkunjung ke Semporna.

Selain Semporna, kehadiran pengunjung ke Taman Tunku Abdul Rahman (TARP) di Kota Kinabalu juga menunjukkan penurunan yang ketara. Daripada seramai 526,625 orang pengunjung pada 2019, ia menurun kepada 5,314 orang setakat Mac tahun ini.

Sementara itu, Pengusaha ND Divers Guest House, Annuar Ismail berkata, industri pelancongan Semporna semakin lumpuh dan menunggu masa untuk gulung tikar sekiranya PKP terus dilaksanakan bagi tempoh yang lebih lama.

Tanpa sokongan dan bantuan daripada kerajaan, kebanyakan pengusaha pelancongan terpaksa berdikari sendiri untuk mencari alternatif lain sebagai sumber pendapatan.

Tambahnya, jika dilihat resort-resort mewah di Semporna sekarang, ia kelihatan seperti ‘ghost town’.

“Memasuki PKP 3.0 ini, keadaan bertambah teruk sehingga boleh dikatakan 80 peratus pengusaha pelancongan terpaksa menutup operasi penginapan dan resort buat sementara waktu,” katanya.",2025-08-07
Utusan Malaysia,"Israel benarkan penduduk Yahudi serang, ceroboh kawasan rakyat Palestin di Tebing Barat - Utusan Malaysia",https://www.utusan.com.my/luar-negara/2023/08/israel-benarkan-penduduk-yahudi-serang-ceroboh-kawasan-rakyat-palestin-di-tebing-barat/,2023-08-22,,"RAMALLAH: Perdana Menteri Palestin, Mohammed Ishtaye menuduh Israel mengenakan hukuman kolektif terhadap rakyat Palestin di Tebing Barat, lapor Xinhua.

Beliau membuat kenyataan itu berikutan beberapa siri serangan yang dilakukan oleh pendatang Yahudi terhadap rakyat Palestin dan harta benda mereka di beberapa kawasan di Tebing Barat.

“Bandar Huwara dan kampung-kampung di selatan Nablus di bahagian utara Tebing Barat dan beberapa kawasan lain sekali lagi menjadi sasaran dalam tempoh dua hari lalu,” kata Ishtaye dalam satu kenyataan.

Beliau berkata, ‘hukuman kolektif dan semua pencerobohan berulang terhadap rakyat Palestin di Tebing Barat akan meningkatkan kekuatan dan keazaman mereka untuk kebebasan dan kemerdekaan’.

Ishtaye mengecam tuntutan beberapa pendatang dan pelampau Yahudi untuk menghapuskan Huwara, yang berlaku selepas kejadian tembakan mengorbankan dua penduduk Israel di bandar itu pada petang Sabtu.

Semalam, pertempuran sengit meletus di Huwara dan beberapa kampung di selatan Nablus antara berpuluh-puluh rakyat Palestin dan tentera Israel.

Pertempuran berlaku apabila tentera Israel menyerbu beberapa rumah dan kedai dan mengetatkan langkah ketenteraan mereka berhampiran Nablus, mendakwa mereka sedang mencari pelaku serangan.

Sejak Januari, 33 orang, kebanyakannya warga Israel terbunuh dalam serangan yang dilakukan oleh rakyat Palestin, dan lebih 200 rakyat Palestin dibunuh oleh tentera dan pendatang Israel, menurut angka rasmi.",2025-08-07
