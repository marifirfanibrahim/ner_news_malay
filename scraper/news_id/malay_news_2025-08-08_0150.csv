News_Source,Title,Source_URL,Publish_Date,Category,Summary,Scrape_Date
Utusan Malaysia,Kebenaran pelepasan barangan non-essential bermula esok - Utusan Malaysia,https://www.utusan.com.my/covid-19/2021/06/kebenaran-pelepasan-barangan-non-essential-bermula-esok/,2021-06-17,,"PUTRAJAYA:  Kerajaan membenarkan pelepasan barangan ( loading dan unloading ) bukan keperluan oleh pengeksport dan pengimport bermula esok bagi memastikan pergerakan barang tidak terjejas ketika musim pandemik Covid-19.

Menteri Pengangkutan, Datuk Seri Wee Ka Siong, kementerian menyambut baik keputusan Majlis Keselamatan Negara (MKN) membenarkan pelepasan barangan dari pukul 8 pagi hingga 8 malam pada hari Isnin, Rabu, dan Jumaat bermula esok.

Menurutnya, kebenaran aktiviti adalah terhad kepada loading dan unloading kargo ke atau dari kilang, pelabuhan dan lapangan terbang bagi tujuan eksport dan import.

“Ia meliputi pelepasan, perancangan, pergerakan barang, operasi forklift, memuat dan memunggah.

“Pengeksport, pengimport, dan pengendali gudang boleh mendapatkan kebenaran Polis Diraja Malaysia (PDRM) di balai polis terdekat dengan mengemukakan dokumen lengkap yang berkaitan sebagai bukti seperti invois, bil muatan, senarai pembungkusan, dan lain-lain yang berkaitan ,” katanya menerusi kenyataan akhbar, hari ini.

Menurut Ka Siong, senarai nama pekerja yang terlibat untuk melaksanakannya juga perlu dilampirkan dan bilangan pekerja yang dibenarkan adalah terhad dan perlu mematuhi prosedur operasi standard (SOP) yang berkaitan.

“Kelulusan daripada PDRM ini boleh digunakan sebagai kebenaran perjalanan bagi pekerja di sekatan jalan raya (SJR) dan perlu ditunjukkan kepada pihak berkuasa jika diperlukan semasa loading dan unloading tersebut dilaksanakan,” katanya.

Beliau  berkata, operasi itu juga membolehkan pergerakan barangan non-essential (terhad kepada stok sedia ada) untuk pengimportan dan pengeksportan ke negara-negara jiran.

“Bagi operasi untuk barangan essential yang memperoleh pengesahan pendaftaran daripada MITI, ia boleh diteruskan seperti biasa dan tidak tertakluk kepada perkara ini.

“Keputusan ini diambil setelah menimbangkan keperluan bagi menangani pandemik Covid-19 dan memastikan pergerakan barang tidak terjejas yang pastinya akan mengganggu pasaran konvensional termasuk aktiviti edagang,” katanya.

Katanya, Kementerian Pengangkutan  melaksanakan kaedah sama semasa penguatkuasaan PKP 1.0 pada awal tahun lalu supaya dapat menjamin kelancaran pergerakan barangan.",2025-08-08
Utusan Malaysia,Kepentingan sekuriti makanan negara - Pemangku Raja Perlis - Utusan Malaysia,https://www.utusan.com.my/nasional/2023/07/kepentingan-sekuriti-makanan-negara-pemangku-raja-perlis/,2023-07-06,,"KANGAR: Pemangku Raja Perlis, Tuanku Syed Faizuddin Putra Jamalullail menitahkan bahawa isu kekurangan bekalan memerlukan kepentingan melaksanakan sekuriti makanan negara.

Titah baginda, antara tunggak bagi sekuriti makanan adalah ketersediaan makanan iaitu ketersediaan kuantiti makanan yang mencukupi dan berkualiti yang dibekalkan melalui pengeluaran domestik atau import.

“Kedua, akses makanan iaitu akses kepada sumber makanan yang mencukupi oleh individu. Ketiga pula penggunaan iaitu penggunaan ke atas makanan yang lengkap adalah secara berterusan dan mudah diperolehi serta mempunyai sumber air yang bersih.

“Selain daripada itu, keempat iaitu kestabilan iaitu untuk memastikan sekuriti makanan, individu atau isi rumah mempunyai akses untuk makanan pada sepanjang masa,” titah baginda selepas berkenan menyampaikan sumbangan berjumlah RM5,000 kepada Pejabat Konsulat Jeneral Malaysia di Medan, Indonesia baru-baru ini.

Sumbangan berkenaan adalah untuk tujuan Tabung Ibnu Sabil bagi kegunaan rakyat Malaysia yang dalam kesusahan di Sumatera Utara untuk diamanahkan melalui budi bicara pihak pejabat konsulat itu.

Turut berangkat, Raja Puan Muda Perlis, Tuanku Dr. Hajah Lailatul Shahreen Akashah Khalil bersama-sama anakanda-anakanda baginda berdua, Sharifah Khatreena Nuraniah, Sharifah Farah Adriana dan Syed Sirajuddin Areeb Putra Jamalullail.",2025-08-08
Utusan Malaysia,40% pelajar luar bandar ponteng PdPR - Utusan Malaysia,https://www.utusan.com.my/nasional/2021/05/40-pelajar-luar-bandar-ponteng-pdpr/,2021-05-25,,"PETALING JAYA: Kira-kira 20 peratus murid di kawasan bandar manakala 40 peratus di luar bandar tidak dapat mengikuti sesi pengajaran dan pembelajaran di rumah (PdPR) sekali gus diklasifikasi sebagai ‘ponteng’ disebabkan masalah capaian internet atau tiada peranti. Perkara itu didedahkan Presiden Majlis Permuafakatan Persatuan Ibu Bapa dan Guru Nasional (PIBGN), Prof.",2025-08-08
Utusan Malaysia,Tanggapan rakyat tentang merdeka masih klise,https://www.utusan.com.my/rencana/forum/2022/09/tanggapan-rakyat-tentang-merdeka-masih-klise/,2022-09-02,,"SAUDARA PENGARANG,

FIRASAT kebanyakan rakyat Malaysia tentang makna merdeka masih klise walaupun sudah lebih enam dekad berlalu, sedangkan skop merdeka membawa pengertian luas lebih-lebih lagi dari segi konteks Islam.

Amat menyedihkan apabila sebilangan warga Malaysia mempunyai sudut pandang yang serong. Mereka menganggap merdeka merupakan satu kenangan manis yang perlu diraikan dengan membiarkan mereka bebas melakukan apa sahaja, meskipun melanggar peraturan alam, undang-undang negara mahupun agama. Itu salah faham yang besar dan menyeleweng!

Sebagai rakyat, apakah tanggungjawab kita dalam konteks membina Keluarga Malaysia? Apakah pasak yang sesuai bagi mengukuhkan ruang sivik, keadilan dan demokrasi dalam membina negara bangsa Malaysia?

Masyarakat perlu memahami dengan sedalamnya bahawa Perlembagaan merupakan cermin kenyataan sejarah yang panjang yang merangkumi entiti Melayu, Islam, Bahasa Melayu, Institusi Diraja, dan Akta 153, kedudukan Melayu dalam negara. Dalam masa sama etnik lain bebas mengamalkan agama mereka dengan aman dan damai.

Dalam usaha menyemai tunas bangsa merdeka perlu dimulai dengan mengenali hak dan kewajipan sebagai warganegara agar dapat diperjuangkan secara demokratik, hak pilihan raya, isu rasuah, sumbangan tokoh-tokoh pejuang tanah air dan bersedia meneruskan cita-cita membangunkan negara untuk menjadi negara bangsa yang makmur, beradab, jati diri dan memiliki semangat patriotik terhadap negara.

Rakyat juga perlu disemai dengan memahami fungsi dan potensi Rukun Negara sebagai pandangan hidup dan jiwa bagi bangsa Malaysia. Rukun Negara juga memainkan peranan penting dan strategis sebagai medium menyatupadukan rakyat. Ia bukan sekadar teori tetapi bersifat praktis dan didukung oleh justifikasi agama.

Ringkasnya sebagai warganegara Malaysia, kita memiliki hak dan tanggungjawab termasuk dalam mendapat perlindungan dan jaminan keselamatan undang-undang serta kesejahteraan.

Apa yang penting dalam menyemai tunas merdeka ini setiap warganegara diwajibkan memberikan dukungan kepada agenda negara sesuai dengan peruntukan undang-undang.

Dengan demikian, hasrat membina warganegara sejahtera, saling menghormati, bertolak ansur, beradab serta kebebasan bersuara, berhimpun, beragama, berpolitik, hak kanak-kanak, hak wanita, hak orang kurang upaya, hak orang asal, hak pekerja dan sebagainya dapat dilaksanakan tanpa penyalahgunaan hak asasi manusia di negara ini. -UTUSAN

DR. AHMAD NASIR MOHD.",2025-08-08
Utusan Malaysia,Imej lebih dinamik - Utusan Malaysia,https://www.utusan.com.my/nasional/2019/03/imej-lebih-dinamik/,2019-03-19,,"Buat pertama kalinya Samsung Electronics melancarkan varian terbaharu Galaxy S yang berbeza daripada sebelumnya dari segi prestasi dan fungsi melalui Samsung Galaxy S10. Keluar daripada kepompong lazim, penawaran model ini menampilkan inovasi berfokuskan kepada aspek penggambaran dengan sokongan tiga kamera beresolusi 12MP dengan teknologi variable aperture (bukaan) f/1.5 dan f/2.4, lensa 12MP (f/2.4) dengan keupayaan dua kali zoom dan lensa ketiga beresolusi 16MP (f/2.2) untuk penggambaran bersudut luas.",2025-08-08
Utusan Malaysia,Ibu direman seminggu bantu siasatan kes dera anak - Utusan Malaysia,https://www.utusan.com.my/nasional/2022/09/ibu-direman-seminggu-bantu-siasatan-kes-dera-anak/,2022-09-17,,"KOTA BHARU: Seorang ibu direman seminggu bermula hari ini bagi membantu siasatan kes dera melibatkan anak lelakinya yang berusia lapan dalam kejadian di sebuah rumah di sini, enam bulan lalu.

Suspek yang berusia 36 tahun itu ditahan di sebuah rumah di Kok Lanas di sini kira-kira pukul 3.30 petang semalam selepas bekas suaminya atau bapa mangsa membuat laporan polis pada 10 Mac lalu.

Ketua Polis Daerah Kota Bharu, Asisten Komisioner Mohd. Rosdi Daud berkata, siasatan mendapati, bekas suami suspek mengetahui kejadian tersebut selepas menerima panggilan telefon daripada teman lelaki kepada wanita itu yang memaklumkan mengenai insiden yang berlaku pada 9 Mac.

Menurutnya, suspek didapati tinggal bersama anak lelakinya yang bersekolah di sini selepas bercerai dengan suaminya dua tahun lalu.

“Suspek bersama bekas suaminya berkahwin di Thailand pada 2012 dan mempunyai dua orang anak. Selepas bercerai, wanita itu menjaga anak lelakinya manakala bekas suaminya tinggal bersama anak perempuan di Tampin, Negeri Sembilan. Pada awalnya, bekas suami wanita itu cuba menyelesaikan masalah tersebut dengan suspek berhubung hak penjagaan mangsa,” katanya dalam satu kenyataan di sini hari ini.

Mohd. Rosdi memberitahu, mangsa telah dibawa ke Hospital Raja Perempuan Zainab II di sini dan menerima rawatan sebagai pesakit luar.

Katanya, kanak-kanak itu juga akan diserahkan kepada pihak Jabatan Kebajikan Masyarakat untuk tindakan lanjut.

“Suspek direman selamat tujuh hari bermula hari ini sehingga Jumaat depan dan kes disiasat mengikut Seksyen 31(1) Akta Kanak-Kanak 2001,” jelasnya.

Terdahulu, tular satu video berdurasi 26 saat di aplikasi TikTok yang memaparkan tindakan seorang wanita memukul anak lelakinya dengan menggunakan meja kayu sehingga kanak-kanak itu menangis.",2025-08-08
Utusan Malaysia,Zuraidah masih Bersatu,https://www.utusan.com.my/nasional/2022/02/zuraidah-masih-bersatu/,2022-02-07,,"PETALING JAYA: Desas-desus mengenai Menteri Perusahaan Perladangan dan Komoditi, Datuk Zuraida Kamaruddin keluar daripada Parti Pribumi Bersatu Malaysia (Bersatu) adalah tidak benar.

Presiden Bersatu, Tan Sri Muhyiddin Yassin berkata, Zuraida yang juga merupakan Ahli Parlimen Ampang itu masih ahli Majlis Pimpinan Tertinggi (MPT) Bersatu.

“Kita masih belum dapat membuat apa-apa keputusan mengenai beliau, walaupun sudah banyak khabar angin mengatakan beliau sudah memasuki parti lain tetapi sehingga sekarang ni saya tak dapat kenyataan sebenar berhubung perkara itu.

“Jadi secara ringkasnya beliau masih Ahli Majlis Tertinggi Bersatu dan kalau apa-apa perkembangan mungkin kita akan buat satu penilaian bukan sahaja sebagai Ahli Majlis Tertinggi tetapi turut sebagai Ahli Jemaah Menteri,” katanya semasa sidang media di Kuala Lumpur hari ini.

Terdahulu, akhbar melaporkan, Zuraida disingkirkan daripada kumpulan WhatsApp MPT Bersatu yang diaggotai lebih 30 ahli termasuk presiden parti tersebut ekoran kontroversi yang melanda pemimpin tersebut.

Malah, terdapat juga dakwaan, Zuraida bersama Menteri Perdagangan Antarabangsa dan Industri, Datuk Seri Mohamed Azmin Ali antara dua Ahli MPT Bersatu yang disebut-sebut bakal menyertai Parti Bangsa Malaysia (PBM).",2025-08-08
Utusan Malaysia,'Jangan fikir UMNO tidak ada akal sangat',https://www.utusan.com.my/nasional/2022/09/jangan-fikir-umno-tidak-ada-akal-sangat/,2022-09-18,,"KUALA LUMPUR: Kenyataan Presiden UMNO, Datuk Seri Dr. Ahmad Zahid Hamidi yang dikatakan bersedia menghadapi Pilihan Raya Umum ke-15 (PRU15) dalam keadaan banjir adalah sebagai ‘metafora’. Bercakap kepada Utusan Malaysia, ahli Majlis Kerja Tertinggi (MKT) UMNO, Datuk Seri Mohd. Sharkar Shamsudin berkata, kenyataan itu adalah bagi menjelaskan kesiapsiagaan UMNO menghadapi sebarang kemungkinan setelah tewas pada PRU ke-14 lalu.",2025-08-08
Utusan Malaysia,Bibi Ramjani serah surat hari ini - Utusan Malaysia,https://www.utusan.com.my/nasional/2019/06/bibi-ramjani-serah-surat-hari-ini/,2019-06-22,,"KUALA LUMPUR – Status Bibi Ramjani Ilias Khan yang tergantung bersama Persatuan Bola Sepak Kelantan (KAFA) akhirnya akan menemui penghujungnya apabila beliau bakal mengemukakan surat rasmi peletakan jawatannya sebagai Presiden KAFA dalam satu mesyuarat hari ini. Terdahulu, usahawan batik tersebut membuat keputusan mengejut apabila bertindak melepaskan jawatan Presiden KAFA berkuat kuasa serta-merta menerusi satu status yang dimuat naik melalui laman sosial Facebook miliknya Selasa lalu.",2025-08-08
Utusan Malaysia,Razali pertahankan jawatan Majlis Tertinggi - Utusan Malaysia,https://www.utusan.com.my/nasional/2018/06/razali-pertahankan-jawatan-majlis-tertinggi/,2018-06-12,,"MUAR 12 Jun – Ahli Majlis Tertinggi UMNO, Datuk Razali Ibrahim mengumumkan akan mempertahankan jawatan tersebut dalam pemilihan parti kali ini. RAZALI Beliau juga akan mempertahankan jawatan Ketua UMNO Bahagian Muar pada pemilihan 30 Jun ini. “Keputusan ini saya buat selepas mengambil kira pandangan kesemua ahli jawatankuasa dalam mesyuarat sebelum berbuka puasa tadi.",2025-08-08
Utusan Malaysia,Realiti maya tiga dimensi - Utusan Malaysia,https://www.utusan.com.my/nasional/2018/06/realiti-maya-tiga-dimensi/,2018-06-04,,"Realiti maya (VR) secara relatifnya bukan teknologi yang baharu, Namun di negara kita, oleh kerana potensi mengaplikasikan teknologi tersebut masih pada tahap yang sangat minimum, maka kebaikan daripadanya tidak dapat dimanfaatkan sepenuhnya. Dalam bidang lain seperti penerbangan, bakal juruterbang sebelum dibenar menerbangkan sebuah AirBus atau Boeing, mereka diwajibkan menjalani latihan dan peperiksaan simulasi. Tahap penggunaan aplikasi VR dalam sektor penerbangan telah membuktikan banyak kejayaan.",2025-08-08
Utusan Malaysia,"Diserang strok selepas kebakaran, anak syukur bapa dapat rumah baharu - Utusan Malaysia",https://www.utusan.com.my/nasional/2021/05/diserang-strok-selepas-kebakaran-anak-syukur-bapa-dapat-rumah-baharu/,2021-05-06,,"TAMPIN: Seorang warga emas yang rumahnya terbakar Disember tahun lalu kini boleh menarik nafas lega apabila menerima bantuan rumah baharu di bawah Program Perumahan Rakyat Termiskin (PPRT) menerusi peruntukan Kementerian Pembangunan Luar Bandar (KPLB).

Warga emas berkenaan yang diwakili anaknya, Abdul Razak Harun, 55, berkata, bapanya, Harun Aman, 81, kini diserang strok sebelah badan kiri dan buat masa ini tinggal di rumahnya di Kuala Lumpur kerana memerlukan penjagaan rapi.

Katanya, musibah kebakaran rumah berusia 40 tahun itu benar-benar memberi tamparan hebat sehingga bapanya diserang strok pada 4 Februari lalu dan terlantar di Hospital Selayang selama dua minggu.

“Ayah terlalu memikirkan rumahnya sudah musnah terbakar dan kami tiga beradik tidak dapat membina rumah baharu buat ayah disebabkan berhadapan dengan masalah kewangan lebih-lebih lagi ketika pandemik Covid-19 ini.

“Kami cuba usaha memohon dengan pelbagai pihak dan akhirnya rumah ini dapat disiapkan sebelum sambutan Hari Raya Aidilfitri ini,” katanya ketika ditemui sempena Majlis Penyerahan Rumah Bina Baharu PPRT di Kampung Baru Sungai Kepong, Gemencheh, di sini, hari ini.

Yang hadir sama Ahli Dewan Undangan Negeri (ADUN) Gemencheh, Datuk Mohd. Isam Mohd. Isa dan Pengarah GiatMara Negeri Sembilan, Suhaini Hazli Abu Bakar.

Abdul Razak berkata, sejak dimaklumkan tentang rumah baharu sudah siap dibina, bapanya kini menunjukkan perubahan yang cukup positif dan semakin sembuh.

“Ayah makin ceria, tangannya juga sedikit demi sedikit sudah boleh digerakkan. Kalau ayah sudah boleh duduk dan tidak perlu lagi bergantung kepada tiub untuk makan, kami akan menghantar ayah pulang ke kampung bersama mak.

“Kami percaya ayah rindukan kampung dan pulih dengan lebih cepat bila berada di kampung halamannya sendiri,” katanya.

Sementara itu, Mohd Isam berkata, rumah berkenaan antara 18 buah rumah bina baharu di bawah peruntukan KPLB yang dipantau GiatMara Negeri Sembilan.

“Ia dibina dalam tempoh masa yang singkat kurang dari dua bulan bagi memastikan mangsa kebakaran dapat menduduki rumah berkenaan sebelum sambutan Hari Raya Aidilfitri tahun ini,” katanya.",2025-08-08
Utusan Malaysia,Bellerin ketagih Call of Duty - Utusan Malaysia,https://www.utusan.com.my/nasional/2018/12/bellerin-ketagih-call-of-duty/,2018-12-08,,"HECTOR BELLERIN antara pemain pertahanan terbaik dalam Liga Perdana Inggeris dan merupakan individu yang memiliki larian pantas hingga ada yang menyamakannya dengan legenda olahraga dunia, Usain Bolt. Dia yang mula menyertai Arsenal pada usia 16 tahun berdepan masalah kesunyian dan perkara itu membuatkan dia melibatkan diri dengan permainan video Call of Duty bersama barisan pemain bawah 18 tahun (b-18) The Gunners pada ketika itu.",2025-08-08
Utusan Malaysia,Jawatankuasa khas pantau Exco Melaka - Utusan Malaysia,https://www.utusan.com.my/terkini/2021/11/jawatankuasa-khas-pantau-exco-melaka/,2021-11-26,,"MELAKA: Sebuah jawatankuasa khas akan ditubuhkan bagi memantau gerak kerja barisan Ahli Majlis Mesyuarat Kerajaan Negeri (Exco) yang mengangkat sumpah jawatan di hadapan Yang Dipertua Negeri, Tun Mohd. Ali Mohd. Rustam di Balai Istiadat Seri Negeri, Ayer Keroh di sini hari ini.

Ketua Menteri, Datuk Seri Sulaiman Md. Ali berkata, setiap Exco yang baharu dilantik itu juga akan diberi kad skor ( score card ) bagi memastikan mereka mematuhi akujanji untuk dilaksanakan dalam tempoh ditetapkan.

“Setiap Exco kena menunjukkan prestasi cemerlang setelah dilantik dan mereka bertanggungjawab dengan mana-mana akujanji yang terlibat. Mereka akan diberikan score card yang akan dipantau.

“Kita juga akan ada jawatankuasa khas yang akan dibentuk bagi memastikan semua akujanji dapat dilaksanakan mengikut tempoh yang ditetapkan seperti mana di dalam manifesto Barisan Nasional (BN), bertemakan Kestabilan Demi Kemakmuran.

“Barisan Exco kali ini menggabungkan parti-parti komponen daripada UMNO, MCA dan MIC untuk membentuk sebuah kerajaan melambangkan perpaduan dan kerjasama antara semua kaum yang terdapat di negeri ini,” katanya.

Beliau berkata demikian dalam sidang akhbar di pejabatnya di Seri Negeri ketika mengumumkan senarai Exco pada sebelah pagi.

Terdahulu, beliau menghadap Mohd. Ali bagi mendapat perkenan senarai Exco penggal Dewan Undangan Negeri (DUN) Ke-15.

Pada sebelah petang, Istiadat Angkat Sumpah Jawatan, Taat Setia serta Sumpah Simpan Rahsia bagi Exco berlangsung di hadapan Mohd. Ali di Balai Istiadat Seri Negeri, Ayer Keroh bermula pukul 3.00 petang.

Mengetuai angkat sumpah ialah Pengerusi Badan Perhubungan UMNO Melaka yang juga Ahli Dewan Undangan Negeri (ADUN) Tanjung Bidara, Datuk Seri Ab. Rauf Yusoh; ADUN Rembia, Datuk Muhamad Jailani Khamis; ADUN Ayer Molek, Datuk Rahmad Mariman dan ADUN Serkam, Datuk Zaidi Attan.

Ini diikuti ADUN Telok Mas, Datuk Abdul Razak Abdul Rahman; ADUN Gadek, VP. Shanmugam; ADUN Pengkalan Batu, Datuk Kalsom Nordin; ADUN Merlimau, Dr. Muhamad Akmal Saleh; ADUN Paya Rumput, Datuk Rais Yasin dan ADUN Machap Jaya, Ngwe Hee Sem.

Serentak dengan itu juga, semua Exco turut menandatangani Suratcara Sumpah Jawatan, Taat Setia dan Sumpah Simpan Rahsia.

Dalam ucap taat setia, Sulaiman menzahirkan ucapan terima kasih atas kepercayaan Yang Dipertua Negeri melantiknya menjadi Ketua Menteri pada 20 November lalu selepas BN berjaya memenangi Pilihan Raya Negeri (PRN) Melaka.

Menurutnya, kemenangan 21 daripada 28 kerusi yang ditandingi oleh BN iaitu majoriti lebih daripada dua pertiga menunjukkan rakyat telah memberi kepercayaan dan mandat untuk mentadbir negeri ini.

“Saya sedar tanggungjawab yang wajib dipikul dan dilaksanakan dengan penuh ikhlas oleh semua barisan baru Exco demi menjadikan negeri ini menjadi sebuah negeri sejahtera dan bahagia melalui kecekapan pentadbiran,” katanya.",2025-08-08
Utusan Malaysia,Agong titah pelihara kesucian semua agama - Utusan Malaysia,https://www.utusan.com.my/berita/2022/07/agong-titah-pelihara-kesucian-semua-agama/,2022-07-30,,"KUALA LUMPUR: Yang di-Pertuan Agong , Al-Sultan Abdullah Ri’ayatuddin Al-Mustafa Billah Shah bertitah agar kesucian semua agama supaya sentiasa di pelihara dan dihormati pada setiap masa.

Titah Seri Paduka Baginda, setiap pihak harus menjaga kata-kata supaya tidak menghina sebarang agama atas alasan kebebasan bersuara.

“Jangan sekali-kali kita memperkecil, menghina dan mempersendakan agama semata-mata atas nama kebebasan bersuara.

“Agama bukanlah merupakan satu perkara untuk bergurau senda dan dijadikan bahan jenaka,” titah Baginda semasa berangkat ke Majlis Sambutan Maal Hijrah Peringkat Kebangsaan 2022/1444 Hijrah di Masjid Wilayah Persekutuan di sini, hari ini.

Titah Baginda tersebut dipercayai berkaitan daripada pelbagai kes yang melibatkan beberapa individu mengeluarkan kata-kata hinaan kepada agama Islam di tempat umum dan media sosial.

Dalam pada itu, Al-Sultan Abdullah turut menzahirkan perasaan khuatir jika perbuatan menghina agama akan memecah belahkan negara yang berpaduan dengan pelbagai kaum dan agama.

“Beta khuatir perbuatan sedemikian bakal menyemarakkan api perkauman dan meruntuhkan ikatan perpaduan antara semua kaum yang telah terbina semenjak sekian lama,” titah baginda.

Titah Seri Paduka Baginda, seluruh rakyat Malaysia perlu sentiasa memelihara nikmat dan rahmat sebuah negara aman serta menjauhi perkara-perkara yang boleh menyebabkan perpecahan perpaduan.

“Justeru, mengambil keberkatan kedatangan tahun baharu Hijrah ini, beta ingin menyeru kepada seluruh rakyat beta untuk memelihara nikmat dan rahmat sebuah negara yang merdeka lagi berdaulat ini.

“Semoga Allah Subhanahu Wataala menyinari hati dan sanubari kita dengan semangat perdamaian, menghindari dari sifat-sifat yang boleh mengundang perpecahan dan melindungi negara yang disayangi ini dari sebarang musibah serta bahaya,” titah Baginda.",2025-08-08
Utusan Malaysia,"Penduduk Sydney perlu kekal di rumah, putuskan rangkaian varian Delta - Utusan Malaysia",https://www.utusan.com.my/luar-negara/2021/08/penduduk-sydney-perlu-kekal-di-rumah-putuskan-rangkaian-varian-delta/,2021-08-18,,"SYDNEY: Ketua Menteri New South Wales, Gladys Berejiklian memberi peringatan kepada orang ramai supaya kekal berada di rumah akibat ancaman jangkitan varian Delta di Sydney.

Walaupun penularan varian baharu itu belum sampai tahap kemuncak, namun, penduduk perlu sentiasa berhati-hati jika tidak mahu berhadapan dengan lebih banyak kes kematian.

Bandar terbesar di Australia itu menyaksikan jangkitan kes harian yang membimbangkan walaupun perintah berkurung sudah dilaksanakan selama dua bulan.

Kes jangkitan harian Covid-19 paling terbesar pernah dicatatkan sebanyak 633 kes termasuk 545 di Sydney.

Seramai 60 orang maut termasuk tiga kes yang disahkan hari ini akibat penularan kes varian Delta sejak kali pertama dilaporkan pada 16 Jun lalu.

Ketua Pegawai Kesihatan negeri, Kerry Chant memberi amaran akan berlaku lebih banyak kes kematian sekiranya kes meningkat berterusan.

Setakat ini, hanya 28 peratus individu berusia 16 tahun ke atas sudah menerima suntikan vaksin sepenuhnya.",2025-08-08
Utusan Malaysia,Ajal selepas 72 jam bergelar suami - Utusan Malaysia,https://www.utusan.com.my/terkini/2022/02/ajal-selepas-72-jam-bergelar-suami/,2022-02-06,,"KUALA TERENGGANU: Seorang pengantin baharu cuma sempat bergelar suami 72 jam sebelum maut dalam kemalangan di Jalan Kampung Surau Panjang di sini, semalam.

Dalam kejadian kira-kira pukul 1.10 petang itu, mangsa, Muhammad Mustaqim Mustafa, 25, meninggal dunia di lokasi kejadian selepas motosikalnya bertembung dengan sebuah lori hingga tercampak ke mesin pembancuh simen di tepi jalan.

Ibunya,  Zaitun Yusof, 57, berkata, pemergian sekelip mata anak ketujuhnya itu mengejutkan keluarga, malah turut mengganggu emosi menantunya, Sharifah Erin Nurshafieka Saiyed Azman, 20, hingga kini.

Katanya, pasangan mempelai itu diijab kabul Khamis lalu dengan majlis persandingan dirancang pada 26 Mac ini.

“Pernikahan anak saya sepatutnya dibuat pada Jun ini, namun diawalkan atas permintaan arwah dan tidak sangka terlalu cepat dia pergi meninggalkan kami.

“Menantu saya masih terkejut dan tetap menunggu kepulangan arwah walaupun jenazah sudah dikebumikan Tanah Perkuburan Kampung Beladau Selat ,” katanya ketika ditemui di rumahnya di Kampung Belukar Sukai, di sini hari ini.

Sementara itu, bapanya, Mustafa Ahmad, 60, berkata, nahas tersebut berlaku ketika anaknya dalam perjalanan pulang selepas selesai menghantar bekalan ikan ke kedai makan berhampiran.

Katanya, perubahan sikap Muhammad Mustaqim yang tidak bersungguh-sungguh menyiapkan kediaman baharu untuk dihuni bersama isteri di belakang rumah mereka merupakan petanda dia pergi buat selamanya.",2025-08-08
Utusan Malaysia,Penyanyi rap MK K-Clique pilih Siti Hajar sebagai isteri,https://www.utusan.com.my/terkini/2023/06/penyanyi-rap-mk-k-clique-pilih-siti-hajar-sebagai-isteri/,2023-06-16,,"KUALA LUMPUR: Dengan sekali lafaz, penyanyi rap, MK K-Clique, 26, sah bergelar suami kepada suri hati pilihan, Siti Hajar syeikh Nordin, 26, tepat pukul 9.30 pagi tadi.

Kedua pasangan disatukan dalam majlis pernikahan serba indah bertempat di Masjid Jami’l Huda, Kampung Melayu Ampang, Selangor, dekat sini.

MK dan Siti Hajar yang tampil dalam persalinan serba putih dinikahkan dengan berwakil walikan Penolong Pendaftar Nikah Kariah Masjid Jami’l Huda, Mahdi Mat Zin.

Dalam majlis tersebut, MK atau nama sebenarnya Muhammad Hairi Hamdan turut menyerahkan mas kahwin berjumlah RM302 kepada Siti Hajar dan seutas gelang tangan emas.

Majlis dihadiri oleh ahli keluarga, rakan selebriti dan sahabat karib pasangan tersebut.",2025-08-08
Utusan Malaysia,"Hala tuju, jatuh bangun kerajaan PH Melaka dalam Memoir 22.11 - Utusan Malaysia",https://www.utusan.com.my/nasional/2022/05/hala-tuju-jatuh-bangun-kerajaan-ph-melaka-dalam-memoir-22-11/,2022-05-12,,"MELAKA: Bekas Ketua Menteri, Adly Zahari menjelaskan hala tuju, aspirasi dan harapan sepanjang 22 bulan pentadbiran kerajaan negeri diterajui Pakatan Harapan (PH) melalui penerbitan buku Memoir 22.11 .

Adly yang juga Ahli Dewan Undangan Negeri (ADUN) Bukit Katil berkata, buku setebal 322 muka surat itu merupakan catatan peribadi beliau sejak memenangi Pilihan Raya Umum Ke-14 (PRU-14) pada 2018 sehingga kejatuhan kerajaan PH Melaka pada 2 Mac 2020, ekoran Langkah Sheraton.

Katanya, buku tersebut menjelaskan bagaimana kerajaan PH Melaka dibentuk, bermula dengan pelantikannya sebagai Ketua Menteri.

“Saya turut menceritakan cabaran yang dilalui serta usaha-usaha yang dilaksanakan dalam tempoh 22 bulan tersebut bagi menjayakan aspirasi rakyat yang telah memilih PH. Kerajaan PH Melaka telah berusaha sebaik mungkin untuk merealisasikan harapan rakyat dengan meletakkan kepedulian dan kesejahteraan sebagai keutamaan.

“Saya juga menjelaskan hala tuju dalam membangunkan Melaka melalui slogan Melaka Berwibawa dan Gagasan #IniRumahKita dengan matlamat untuk menghilangkan kelaparan, kejahilan dan kedukaan rakyat,” katanya dalam sidang akhbar pelancaran buku Memoir 22.11 di sini semalam.

Tambah Adly, Memoir 22.11 boleh dijadikan rujukan kepada kepemimpinan akan datang, khususnya PH dalam proses pembentukan kerajaan serta mentadbir sesebuah negeri.

Menurutnya, rakyat juga boleh menjadikan buku berkenaan sebagai rujukan untuk mengetahui berkenaan politik Melaka secara khusus.

Buku Memoir 22.11 dijual pada harga RM60 senaskhah di Semenanjung sementara di Sabah dan Sarawak RM65 senaskhah.",2025-08-08
Utusan Malaysia,Mayat lelaki sering beri makan buaya sudah ditemukan - Utusan Malaysia,https://www.utusan.com.my/luar-negara/asia-tenggara/2021/06/mayat-lelaki-sering-beri-makan-buaya-sudah-ditemukan/,2021-06-20,,"BELITUNG: Lelaki yang dilaporkan hilang disyaki dibaham buaya akhirnya sudah ditemukan dalam keadaan tidak bernyawa.

Penemuan mayat Juperi itu secara tidak langsung mengesahkan dia maut dibaham buaya.

Lapor Tribunnews , mayat Juperi Ahmad ditemukan dalam keadaan tidak sempurna di sebuah bekas lombong di Desa Dukong, Belitung Timur hari ini.

Ketika ditemukan, pasukan penyelamat turut ‘terserempak’ dengan dua ekor buaya berhampiran mayat Juperi.

Anggota keselamatan menyifatkan dua buaya itu seolah-olah ‘menjaga dan menunggu mayat Juperi’.

Terdahulu, operasi mencari dan menyelamat (SAR) dipecahkan kepada dua kumpulan iaitu di darat dan di air.

Sebelum itu, kehilangan Juperi kecoh dalam kalangan penduduk tempatan selepas lelaki itu didakwa sering memberi makan kepada buaya.

Juperi yang bekerja sebagai penjaga pintu air mempunyai hobi memberi makan kepada buaya yang timbul di permukaan air, malah melarang rakan-rakannya mengusir haiwan buas itu.",2025-08-08
Utusan Malaysia,Kampung Batu Melintang di landa banjir,https://www.utusan.com.my/berita/2024/01/kampung-batu-melintang-di-landa-banjir/,2024-01-07,,"JELI: Hujan lebat sejak semalam menyaksikan Kampung Batu Melintang di sini mula dilanda banjir tengah malam tadi.

Ketua Balai Bomba dan Penyelamat (BBP) Jeli, Penolong Penguasa Bomba Mohd. Adni Ibrahim beKampungrkata, bagaimanapun setakat ini tiada penduduk yang dipindahkan ke pusat pemindahan sementara (PPS).

“Saya ingatkan penduduk supaya sentiasa berwaspada kerana kita semua berada dalam situasi Monsun Timur Laut (MTL).

“Pada masa sama, penduduk turut dinasihatkan supaya peka dengan maklumata yang dikeluarkan oleh kerajaan melalui siaran televisyen, radio dan sebagainya,” katanya ketika dihubungi Utusan Malaysia di sini hari ini.

Mohd. Adni memberitahu, BBP Jeli terus mempertingkatkan rondaan di kawasan berisiko banjir susulan hujan lebat ketika ini.

Katanya, ketika ini paras air Sungai Pergau di Jambatan Jerimbong sudah melepasi bacaan amaran.",2025-08-08
Utusan Malaysia,"2,800 janji temu AstraZeneca di PPV WTCKL disusun semula - Utusan Malaysia",https://www.utusan.com.my/berita/2021/05/2800-janji-temu-astrazeneca-di-ppv-pwtc-disusun-semula/,2021-05-10,,"PUTRAJAYA: Sebanyak 2,800 janji temu agihan vaksin AstraZeneca di Pusat Pemberian Vaksin (PPV), Pusat Dagangan Dunia, Kuala Lumpur (WTC) terpaksa dijadualkan semula bagi mengelak kesesakan di lokasi itu.

Menteri Penyelaras Program Imunisasi Covid-19 Kebangsaan (PICK), Khairy Jamaluddin berkata, dua tarikh janji temu yang terbabit dengan penjadualan semula itu adalah pada 15 dan 16 Mei ini.

Beliau berkata, PPV itu sepatutnya mengendalikan 19,000 janji temu sepanjang dua hari berkenaan, namun ia terpaksa dikurangkan kepada 16,200 janji temu.

“Baki 2,800 janji temu yang lain akan disusun semula dan diberikan tarikh baharu antara 17 hingga 23 Mei ini.

“Notifikasi tarikh janji temu baharu akan mula dihantar esok menerusi khidmat pesanan ringkas (SMS) dan aplikasi MySejahtera,” katanya dalam sidang akhbar perkembangan PICK, di sini, hari ini.

Katanya, buat masa ini, PPV WTC beroperasi pada kapasiti penuh iaitu berupaya mengendalikan kira-kira 9,000 janji temu sehari.

Khairy berkata, penjadualan semula itu dibuat susulan penularan kes positif Covid-19 akhir-akhir ini khususnya di Selangor dan Kuala Lumpur selain menjamin penjarakan fizikal di pusat dagangan itu.

Menurutnya, pihaknya akan meningkatkan pemantauan berterusan di PPV itu bagi memastikan tiada kesesakan berlaku.

“Pada masa sama, Badan Bertindak Imunisasi Covid-19 (CITF) akan menambah keperluan dewan di WTC pada masa depan bagi menampung agihan vaksin itu,” katanya.

Katanya, penjadualan semula janji temu itu hanya membabitkan PPV WTC sahaja dan tiga PPV AstraZeneca lain masih beroperasi mengikut kapasiti ditetapkan.

Dalam perkembangan sama, Khairy berkata, selepas enam hari dilancarkan, seramai 19,718 individu sudah menerima suntikan dos AstraZeneca setakat ini.

Selain itu, katanya, terdapat 60,000 individu memilih untuk meletakkan nama mereka dalam senarai menunggu bagi mendapatkan vaksin berkenaan kerana ketiadaan stok.",2025-08-08
Utusan Malaysia,Dewan Belia Perak wajar bahas usul lebih serius - Utusan Malaysia,https://www.utusan.com.my/nasional/2019/08/dewan-belia-perak-wajar-bahas-usul-lebih-serius/,2019-08-19,,"IPOH 19 Ogos – Dewan Pemuda Pas negeri menyatakan keterbukaan untuk sedia bekerjasama dengan ahli-ahli Dewan Belia Perak dalam menjayakan pelbagai aktiviti bersama. Timbalan Ketua Pemudanya, Hafez Sabri berkata, pihaknya turut membuka pintu kerjasama dengan kerajaan negeri dalam membantu menyelesaikan perkara-perkara yang menjadi keresahan anak muda ketika ini.",2025-08-08
Utusan Malaysia,"Veteran ATM, Orang Asli antara 800 renjer baharu dilantik - Utusan Malaysia",https://www.utusan.com.my/berita/2022/01/veteran-atm-orang-asli-antara-800-renjer-baharu-dilantik/,2022-01-24,,"PUTRAJAYA: Seramai 800 individu menerima watikah pelantikan sebagai Renjer Hidupan Liar di bawah Program Perlindungan dan Rondaan Biodiversiti atau BP3 di sini kelmarin.

Menurut kenyataan media Kementerian Tenaga dan Sumber Asli, pelantikan renjer terbaharu kali ini turut melibatkan sejumlah 224 veteran Angkatan Tentera Malaysia (ATM) dan 439 individu dari kalangan komuniti Orang Asli pelbagai etnik.

Selebihnya pula ujar beliau, merangkumi 112 orang awam, 15 veteran Polis Diraja Malaysia (PDRM) serta 10 pesara Jabatan Perlindungan Hidupan Liar dan Taman Negara (Perhilitan) dengan penyampaian watikah itu disempurnakan timbalan menteri tersebut, Datuk Ali Biju.

Program BP3 secara rasmi mula diperkenalkan Perhilitan pada 29 Jun 2020 sebagai usaha integrasi pembanterasan jenayah hidupan liar di kawasan hutan di seluruh Semenanjung, iaitu kesinambungan daripada Operasi Bersepadu Khazanah (OBK) yang lebih awal dilancarkan kementerian itu pada 3 September 2019 melibatkan pelbagai agensi.

Antaranya ialah pihak Perhilitan sendiri, PDRM, Jabatan Perhutanan Semenanjung Malaysia, Perbadanan Taman Negara Perak dan Perbadanan Taman Negara Endau Rompin Johor selain penyertaan pertubuhan bukan kerajaan (NGO) seperti Persatuan Pencinta Alam, Persatuan Penyelidik Rimba Malaysia, Pertubuhan Pelindung Alam Malaysia dan Dana Hidupan Liar Sedunia.

Renjer dilantik itu akan memantau Banjaran Titiwangsa, Taman Negara di Pahang, Kelantan,Terengganu, Pulau Pinang, Royal Belum, Endau Rompin serta rizab di Krau dan Sungkai.

“Mereka juga banteras aktiviti pencerobohan pembalakan haram dan pemburuan hidupan liar dalam kawasan perlindungan termasuk hutan simpanan kekal dan tapak Ramsar,” kata Ali.

Kepakaran veteran ATM dan Orang Asli ujarnya, meningkatkan keberkesanan pengesanan kes di kawasan ‘titik panas’ termasuk operasi pembasmian jerat dipasang pemburu haram.

Beliau menambah, bagi meningkatkan lagi rondaan penguatkuasaan, kementerian itu turut membuat strategi baharu dengan penglibatan veteran PDRM, Perhilitan selain orang awam.

Pada peringkat awal, renjer perintis OBK disertai cuma 55 individu Orang Asli dan 100 veteran ATM dengan kerjasama Jabatan Kemajuan Orang Asli dan Jabatan Hal Ehwal Veteran ATM dan jumlah itu ditambah kepada 600 individu dan kumpulan tersebut diraikan pada 31 Julai lalu bersempena dengan sesi graduasi tamat latihan ketika sambutan Hari Renjer Sedunia 2021.",2025-08-08
Utusan Malaysia,"Makin gusar, sungai kian tercemar - Utusan Malaysia",https://www.utusan.com.my/nasional/2019/07/makin-gusar-sungai-kian-tercemar/,2019-07-12,,"Beberapa bulan dahulu negara dikejutkan dengan pencemaran Sungai Kim Kim di Johor yang memberi kesan negatif bukan sahaja kepada alam sekitar, kualiti air sungai dan kesihatan masyarakat tetapi juga pentadbiran negara. Semua pihak daripada Sultan Johor kepada rakyat jelata serta pertubuhan bukan kerajaan (NGO), Perdana Menteri, para menteri, ahli politik, pegawai kerajaan dan ahli sains membuat kenyataan dan membantu dari segi memberi pandangan dan pengetahuan teknikal.",2025-08-08
Utusan Malaysia,"Sesat lebih 10 jam, empat guru ditemukan berpelukan - Utusan Malaysia",https://www.utusan.com.my/terkini/2021/11/sesat-lebih-10-jam-empat-guru-ditemukan-berpelukan/,2021-11-14,,"TAWAU: Kegembiraan empat guru tadika meraikan hari jadi dengan melakukan aktiviti mendaki di Bukit Panchang, Tinagat dekat sini bertukar menjadi tragedi apabila mereka tersesat kira-kira 10 jam, di sini semalam.

Keempat-empat guru wanita itu ditemukan berpelukan antara satu sama lain kerana kesejukan akibat hujan.

Mangsa, Sharmila Maksum, 25; Nurzalina Suani,27; Juliana Julasri,25; dan Dayang Noraisyah Faizal,26 diselamatkan oleh pasukan Jabatan Bomba dan Penyelamat Malaysia (JBPM) Tawau kira-kira pukul 10 malam.

Sharmila berkata, mereka mendaki bermula pada pukul 9 pagi dan ketika dalam perjalanan turun pada pukul 12 tengah hari mereka tidak menemukan jalan keluar.

“Sepanjang turun dari puncak kami hanya mengikut tanda tali kuning yang dipasang namun, selepas berjalan hampir empat jam, kami belum menemui jalan keluar.

“Hujan menyukarkan lagi keadaan. Kami berada dalam keadaan kesejukan sementara menunggu bantuan tiba kerana kami berjaya menghantar pesanan Whatsapp kepada rakan lain,” katanya.

Rakan yang menerima pesanan itu kemudian memaklumkan penduduk kampung untuk mendapatkan bantuan awal bagi menunggu ketibaan pasukan JBPM Tawau.

Sementara itu, Ketua Balai Bomba dan Penyelamat (BBP) Daerah, Julius John Stphen Jr. berkata, mereka menerima aduan mengenai empat individu sesat dalam hutan kira-kira pukul 8 malam dan sepasukan pegawai dan anggota digerakkan ke lokasi kejadian.

Sebaik sahaja tiba di lokasi, pasukan bomba difahamkan empat mangsa sesat dalam hutan semasa mendaki dan kesemua mangsa ditemukan kira-kira lapan kilometer dari pusat operasi kawalan bomba di kaki Bukit Akar.

“Mereka berjaya dibawa keluar dan tiba di pusat operasi pada pukul 12.34 tengah malam dalam keadaan selamat.

“Walau bagaimanapun seorang mangsa mengalami luka kecil dan diberi rawatan oleh Unit Bantuan Perkhidmatan Kecemasan (EMRS). Operasi tamat sepenuhnya pada pukul 1 pagi,” katanya.",2025-08-08
Utusan Malaysia,Sediakan ganti rugi kepada pengguna LRT terjejas - Zuraida,https://www.utusan.com.my/nasional/2022/11/sediakan-ganti-rugi-kepada-pengguna-lrt-terjejas-zuraida/,2022-11-11,,"PETALING JAYA: Parti Bangsa Malaysia (PBM) menggesa syarikat pengendali Transit Aliran Ringan (LRT) Kelana Jaya menyediakan ganti rugi dalam bentuk perkhidmatan percuma kepada semua pengguna yang terjejas.

Presidennya, Datuk Zuraida Kamaruddin berkata, ganti rugi itu perlu diberikan bagi tempoh sekurang-kurangnya selama sebulan selepas perkhidmatan LRT laluan terlibat dipulihkan sepenuhnya dan kembali beroperasi.

Katanya, gangguan sistem bagi laluan LRT Kelana Jaya telah memberi kesan buruk kepada penduduk di Ampang, yang kebanyakannya bergantung kepada pengangkutan awam itu untuk berulang alik ke tempat kerja setiap hari.

“Perkhidmatan percuma berkenaan harus terpakai untuk semua jenis pengangkutan awam yang disediakan oleh RapidKL, termasuk LRT Laluan Ampang dan perkhidmatan bas dalam bandar.

“Bentuk ganti rugi sedemikian adalah tindakan paling minimum boleh diambil RapidKL memandangkan ramai penumpang terpaksa mengeluarkan kos tambahan untuk urusan seharian berikutan insiden gangguan perkhidmatan LRT yang dialami.

“Dengan adanya perkhidmatan percuma itu, ia sedikit sebanyak boleh membantu warga kota yang terjejas menampung perbelanjaan luar jangka,” katanya dalam satu kenyataan semalam.

Menurut Zuraida, warga kota ketika ini terpaksa beralih menggunakan mod pengangkutan alternatif seperti e-hailing dan teksi yang memerlukan perbelanjaan lebih tinggi, di samping kesulitan lain yang timbul susulan gangguan operasi LRT.

“Saya sendiri menerima banyak aduan daripada penduduk kawasan Ampang mengenai perkara ini dan merasakan adalah tidak adil untuk mereka menanggung perbelanjaan tambahan sebegitu, lebih-lebih lagi ramai yang baru bangkit semula untuk memulihkan ekonomi diri dan kehidupan keluarga selepas pandemik Covid19.

“Saya juga meminta kerajaan, yang mempunyai kepentingan dalam RapidKL melalui Syarikat Berkaitan Kerajaan (GLC), untuk mengambil tindakan tegas terhadap pihak yang bertanggungjawab atas gangguan ini atau dalam erti kata lain ‘heads must roll’ .

“GLC mesti mendahului dalam perihal akauntabiliti, terutama jika melibatkan syarikat yang menyediakan perkhidmatan kritikal seperti pengangkutan awam,” katanya.

Dalam pada itu katanya, ketua-ketua GLC boleh mengambil teladan daripada tindakan Datuk Azhar Abdul Hamid yang meletak jawatan serta-merta sebagai Pengerusi dan Pengarah Mass Rapid Transit (MRT) Corp berikutan kemalangan di tapak kerja landasan MRT di Kota Damansara yang meragut nyawa tiga pekerja pada 2014.",2025-08-08
Utusan Malaysia,"Baik pulih kerosakan, selenggara cerun di Jalan Kuala Klawang-Seremban siap tahun ini - Utusan Malaysia",https://www.utusan.com.my/berita/2023/12/baik-pulih-kerosakan-selenggara-cerun-di-jalan-kuala-klawang-seremban-siap-tahun-ini/,2023-12-05,,"SEREMBAN: Projek kerja pembaikan kerosakan jalan yang menghubungkan Kuala Klawang di Jelebu dan Seremban  telah siap sepenuhnya termasuk bagi menangani isu kemalangan yang sering berlaku khususnya di kawasan Bukit Tangga.

Menteri Besar, Datuk Seri Aminuddin Harun berkata, dua kerja utama yang turut dijalankan di kawasan cerun di lokasi berkenaan iaitu di Jalan Kuala Klawang-Seremban FT 86, juga telah siap sepenuhnya pada tahun ini.

“Sejumlah RM9.179 juta telah diperuntukkan bagi melaksanakan kerja di kawasan tersebut pada tahun 2023 di mana RM2.057 juta di bawah peruntukan Kejuruteraan Cerun, Ibu Pejabat Jabatan Kerja Raya (JKR) dan RM7.14 juta di bawah peruntukan Cawangan Selenggara Fasiliti Jalan Ibu Pejabat JKR Malaysia,” katanya pada sesi pertanyaan lisan hari ketiga, Persidangan Ketiga (Belanjawan) Penggal Pertama, Dewan Undangan Negeri (DUN), Negeri Sembilan Yang Ke-15 di sini hari ini.

Beliau berkata demikian bagi menjawab pertanyaan lisan Datuk Bakri Sawir (PH- Klawang) berhubung kemalangan jalan raya yang sering berlaku di Bukit Tangga terutamanya di bahagian yang sempit dan masih belum dinaik taraf serta perancangan kerajaan negeri mengenainya.

Mengulas lanjut, Aminuddin berkata, pada tahun ini, JKR Negeri Sembilan telah selesai melaksanakan kerja-kerja penambahbaikan daripada segi ciri-ciri keselamatan di jalan tersebut, seperti papan tanda amaran serta garisan jalan.

“Pada masa ini JKR Negeri Sembilan tiada perancangan bagi menaik taraf jalan di kawasan berkenaan. Bagaimanapun, JKR Negeri Sembilan telah memohon peruntukan bagi tahun 2024 untuk melaksanakan kerja-kerja pembaikan ciri-ciri keselamatan dan penyelenggaraan di jalan tersebut,” katanya lagi.- UTUSAN.",2025-08-08
Utusan Malaysia,"Agong tulis sendiri titah pembukaan Parlimen, `bulan madu' ahli Parlimen tamat - Utusan Malaysia",https://www.utusan.com.my/berita/2024/02/agong-tulis-sendiri-titah-pembukaan-parlimen-bulan-madu-ahli-parlimen-tamat/,2024-02-19,,"KUALA LUMPUR: Yang di-Pertuan Agong, Sultan Ibrahim Sultan Iskandar menulis sendiri titah diraja pada Istiadat Pembukaan Mesyuarat Pertama Penggal Ketiga Parlimen Ke-15 pada Isnin depan. Yang Dipertua Dewan Rakyat, Tan Sri Johari Abdul berkata, Sultan Ibrahim menerusi titah itu akan menzahirkan visi dan misi sepanjang tempoh pemerintahan Seri Paduka selepas menaiki takhta Yang di-Pertua Agong ke-17  pada 31 Januari lalu.",2025-08-08
Utusan Malaysia,Cerita itu tidak benar sama sekali - Ahmad Maslan,https://www.utusan.com.my/nasional/2023/11/cerita-itu-tidak-benar-sama-sekali-ahmad-maslan/,2023-11-11,,"SEPANG: Datuk Seri Ahmad Maslan menafikan spekulasi kononnya Datuk Seri Dr. Ahmad Zahid Hamidi bakal dilantik sebagai Yang Dipertua Negeri Melaka baharu dalam masa terdekat.

Timbalan Pengerusi UMNO Johor itu hanya menggeleng kepala apabila diberitahu laporan melibatkan Presiden UMNO tersebut tular menerusi media sosial sejak kelmarin.

“Cerita itu tidak benar sama sekali,” tegasnya secara ringkas apabila ditanya pemberita mengenai beberapa hantaran yang disiarkan warganet berhubung spekulasi berkenaan susulan pengumuman Timbalan Perdana Menteri itu membayangkan beliau di penghujung perkhidmatan sebagai Ahli Parlimen Bagan Datuk.

Ahmad Zahid yang menjadi wakil rakyat kawasan di Perak itu selama tujuh penggal sejak Pilihan Raya Umum (PRU) kesembilan pada 1995 namun enggan mengulasnya terperinci sebaliknya berseloroh kemungkinan perkara itu berlaku selepas habis PRU ke-16, ke-17 atau ke-18.

Menjelaskan lanjut, Ahmad yang juga Ahli Parlimen Pontian di Johor dan bekas Ahli Majlis Kerja Tertinggi UMNO berkata, beliau pun tidak tahu-menahu mengenai spekulasi itu.

“Dari mana pula kamu (wartawan) dapat cerita ini?” soal beliau selepas menyaksikan perlepasan misi kedua bantuan Ops Ihsan di Lapangan Terbang Antarabangsa Kuala Lumpur, di sini lewat malam tadi.

Ketika ini, jawatan Yang Dipertua Negeri Melaka disandang oleh Tun Dr. Mohd. Ali Mohd. Rustam sejak dilantik pada 4 Jun 2020 lalu bagi menggantikan Tun Mohd. Khalil Yaakob.

Pelantikan bekas Ketua Menteri Melaka itu sebagai ketua negeri tersebut melakar sejarah apabila muncul selaku individu kelahiran Melaka pertama memegang jawatan berkenaan

Sebelum itu enam penyandang Yang Dipertua Negeri Melaka merupakan ‘orang luar’ dan situasi tersebut janggal berbanding tiga negeri tiada beraja yang diisi individu tempatan.",2025-08-08
Utusan Malaysia,Banjir: 14 jalan di Hulu Terengganu ditutup - Utusan Malaysia,https://www.utusan.com.my/nasional/2023/12/banjir-14-jalan-di-hulu-terengganu-ditutup/,2023-12-26,,"HULU TERENGGANU: Sebanyak 14 jalan dekat daerah ini ditutup kepada kenderaan setelah ditenggelami air sedalam 0.25 hingga 1.25 meter (m) susulan banjir gelombang ketiga secara berperingkat sejak Sabtu lalu.

Pemangku Ketua Polis Daerah Hulu Terengganu, Asisten Superintenden Raja Saripah Robiah Raja Sulaiman berkata, setakat pukul 8 pagi tadi, sebanyak 12 jalan ditutup kepada semua kenderaan manakala dua ditutup untuk kenderaan ringan.

“Jalan Kampung Jak yang dinaiki air sedalam 1.25m sepanjang 350m ditutup kepada semua kenderaan. Begitu juga dengan Jalan Kampung Pengkalan Ajal melibatkan laluan sejauh 300m dengan paras air 1.1m.

“Selain itu, jalan yang ditutup bagi semua kenderaan turut melibatkan laluan sejauh 250 meter di Jalan Kampung Batu 24 serta Jalan Kampung Nibong dan Jalan Kampung Bukit Tadok-Paloh Nyior yang dinaiki air 0.5m sejauh 200m.

“Laluan lain yang turut ditutup kepada semua kenderaan juga ialah Jalan Kampung Tapah Felcra Bukit Kapah, Jalan Kampung Kepah-Kuala Ping, Jalan Kampung Felca Pasir Pelata,  Jalan Kampung Pereh-Menerong, Jalan Kampung Felcra Bentong, Jalan Kampung Kua – Pengkalan Ajal serta Jalan Persimpangan Paya Besar, ” katanya ketika dihubungi di sini, pagi ini.

Beliau memberitahu, jalan ditutup kepada kenderaan ringan pula ialah Jalan Paya Besar yang dinaiki air sejauh 300 meter serta Jalan Kampung Lubuk Periuk-Kampung Felda Mengkawang membabitkan laluan sejauh 100m.

“Pengguna jalan raya yang melalui jalan-jalan tersebut dinasihatkan mematuhi arahan yang dikeluarkan pihak berkuasa untuk mengelakkan kejadian tidak diingini berlaku,” ujarnya.

Tambahnya, setakat pukul 8 pagi ini, sebanyak 34 pusat pemindahan sementara (PPS) telah dibuka di daerah ini bagi menempatkan seramai 3,005 mangsa daripada 874 keluarga yang terjejas banjir.",2025-08-08
Utusan Malaysia,Pasaran getah teruskan trend penurunan - Utusan Malaysia,https://www.utusan.com.my/nasional/2019/08/pasaran-getah-teruskan-trend-penurunan/,2019-08-05,,"KUALA LUMPUR 5 Ogos – Pasaran Getah Malaysia melanjutkan trend penurunan minggu lepas untuk ditutup ke tahap terendah dalam tempoh lima bulan hari ini disebabkan spekulasi berlebihan mengenai pasaran hadapan getah serantau. Menurut seorang peniaga, penanda aras kontrak getah Bursa Komoditi Tokyo (TOCOM) bagi penghantaran Januari susut kepada tahap terendah dalam tempoh hampir lapan bulan berterusan sehingga kepada tujuh sesi. “Spekulasi tersebut menjejaskan sentimen urus niaga di pasaran tempatan.",2025-08-08
