News_Source,Title,Source_URL,Publish_Date,Category,Summary,Scrape_Date
Utusan Malaysia,Suami isteri ditahan miliki dadah,https://www.utusan.com.my/terkini/2023/01/suami-isteri-ditahan-miliki-dadah/,2023-01-27,,"LANGKAWI: Sepasang suami isteri ditahan dalam dua serbuan berasingan selepas dipercayai memiliki dadah jenis heroin dan syabu, di sini, semalam.

Ketua Polis Daerah Langkawi, Asisten Komisioner Shariman Ashari berkata, serbuan pertama kira-kira pukul 2.30 pagi di sebuah rumah di Kampung Berjaya, Kedawang berjaya menahan suspek lelaki berusia 43 tahun.

“Pemeriksaan menemukan satu paket plastik lutsinar yang berisi serbuk atau ketulan berwarna keputihan disyaki dadah jenis heroin dengan anggaran berat sebanyak 452.70 gram (g).

“Suspek yang bekerja sebagai petani kemudiannya menunjukkan sebuah almari sebelum polis menemukan dua paket plastik lutsinar berisi bahan kristal disyaki syabu dengan berat kira-kira 61.8g,” katanya dalam kenyataan, hari ini.

Shariman berkata, susulan penahanan itu, pihak polis membuat serbuan kedua di sebuah bilik sewa di Jalan Pantai Chenang kira-kira tiga jam kemudian sebelum menahan wanita berusia 54 tahun yang juga isteri kepada suspek pertama.

Katanya, pemeriksaan ke atas suspek kedua dan kawasan bilik sewa tersebut menemukan satu keratan tiub straw disyaki berisi dadah jenis heroin seberat 0.8g serta satu paket plastik lutsinar dipercayai syabu dengan berat 0.21g di atas lantai bilik tersebut.

“Kes disiasat di bawah Seksyen 15(1)(a), Seksyen 12(2) dan Seksyen 39B Akta Dadah Berbahaya 1952,” katanya.",2025-08-07
Utusan Malaysia,"Dua maut, dua cedera dalam letupan gas acetylene di Puchong",https://www.utusan.com.my/nasional/2024/02/dua-maut-dua-cedera-dalam-letupan-gas-acetylene-di-puchong/,2024-02-23,,"PETALING JAYA: Dua individu meninggal dunia manakala dua lagi dipercayai cedera dalam letupan gas acetylene di sebuah premis di Taman Perindustrian Puchong Utama dekat sini, hari ini.

Penolong Pengarah Bahagian Operasi Jabatan Bomba dan Penyelamat Malaysia (JBPM) Selangor, Ahmad Mukhlis Mukhtar berkata, pihaknya menerima panggilan pada 10.14 pagi berkaitan kejadian itu.

Katanya, seramai 24 anggota dan pegawai dari Balai Bomba dan Penyelamat (BBP) Puchong, BBP Subang dan BBP Cyberjaya ke lokasi kejadian.

“Apabila tiba di lokasi, didapati letupan melibatkan gas acetylene di sebuah kedai berkeluasan 30×60 kaki persegi.

“Pemeriksaan mendapati terdapat empat orang mangsa yang terlibat iaitu dua dipercayai meninggal dunia manakala dua lagi cendera,” katanya dalam kenyataan hari ini.

Tambahnya, kerja-kerja ventilasi sedang dilakukan untuk mengeluarkan gas yang masih berada di dalam kedai.

“Pihak Kementerian Kesihatan Malaysia (KKM) turut berada di lokasi.

“Sebarang perkembangan akan dimaklumkan dari masa ke semasa,” katanya.",2025-08-07
Utusan Malaysia,Festival Bon Odori dibimbangi boleh membawa kepada syirik - Mufti Pulau Pinang - Utusan Malaysia,https://www.utusan.com.my/nasional/2022/06/festival-bon-odori-dibimbangi-boleh-membawa-kepada-syirik-mufti-pulau-pinang/,2022-06-07,,"GEORGETOWN: Umat Islam perlu mengelak daripada terlibat dengan Festival Bon Odori kerana dibimbangi boleh membawa kepada syirik.

Mufti Pulau Pinang, Datuk Seri Dr. Wan Salim Wan Mohd. Noor berkata, cara memperingati roh nenek moyang dengan menari, memuja roh mereka dan sebagainya tidak digalakkan di dalam Islam malah dibimbangi akan terjatuh ke dalam dosa syirik kepada Allah SWT.

”Oleh kerana festival ini ada kaitan dengan memperingati semangat atau roh nenek moyang, maka dibimbangi ia boleh membawa kepada syirik.

”Saya ingin menasihatkan umat Islam agar sentiasa memelihara kemurnian akidah Islamiah masing-masing dengan mengelak daripada terlibat dalam festival seperti ini,” katanya ketika dihubungi di sini hari ini.

Semalam, Menteri di Jabatan Perdana Menteri (Hal Ehwal Agama), Datuk Idris Ahmad berkata, kajian Jabatan Kemajuan Islam Malaysia (Jakim) mendapati program Festival Bon Odori mempunyai unsur-unsur keagamaan lain.

Oleh itu Idris berkata, umat Islam di negara ini dinasihatkan tidak menyertai program Festival Bon Odori yang akan diadakan di Kompleks Sukan Negara Shah Alam pada 16 Julai ini kerana mengandungi unsur agama lain.

Festival Bon Odori juga bakal dianjurkan di Pulau Pinang pada 30 Julai ini di Padang Kota Lama dan merupakan antara acara tahunan yang diadakan di negeri ini.

Festival Bon Odori yang sudah disambut di Jepun sejak 500 tahun lalu menampilkan persembahan tarian dengan dikaitkan bagi menghormati semangat nenek moyang dalam perayaan Buddha Jepun.

Amalan Buddha-Confucian itu berkembang menjadi musim cuti di mana keluarga berkumpul di tempat kelahiran nenek moyang, melawat dan membersihkan kubur mereka.

Menurut Wan Salim, di dalam Islam cara mengingati ahli keluarga adalah dengan mendoakan kesejahteraan bagi roh-roh mereka agar dirahmati Allah SWT serta diampunkan segala dosa mereka.

”Anak cucu juga disarankan supaya selalu membaca ayat-ayat suci dan bersedekah dengan diniatkan pahala segala amalan baik itu disampaikan kepada arwah ahli keluarga yang telah berpindah ke alam abadi,” katanya.

Dalam pada itu, Pengerusi Jawatankuasa Pelancongan dan Ekonomi Kreatif negeri, Yeoh Soon Hin berkata, festival Bon Odori yang telah dirancang pada 30 Julai ini akan tetap berlangsung seperti biasa dan diadakan sejak lebih 10 tahun lalu di Pulau Pinang.

”Saya memang rasa terkejut (kenyataan Idris mengenai Bon Odori) kerana program ini melibatkan kebudayaan dan bukan melibatkan unsur keagamaan serta tiada apa-apa unsur pemujaan atau sembahyang diadakan ketika festival berlangsung.

”Kita tidak boleh menghalang sesiapa sahaja yang mahu datang ke festival ini kerana kita bukan ‘polis’ agama, kita juga tidak pernah gabungkan festival ini dengan apa-apa unsur agama,” katanya.

Tambah beliau, festival itu juga diadakan sebagai tanda persahabatan antara Malaysia dan Jepun serta dapat membantu merangsang ekonomi serta pelancongan di Pulau Pinang.",2025-08-07
Utusan Malaysia,Jakim siasat pegawainya susulan video ceramah tular,https://www.utusan.com.my/nasional/2023/01/jakim-siasat-pegawainya-susulan-video-ceramah-tular/,2023-01-05,,"PUTRAJAYA: Jabatan Kemajuan Islam Malaysia (Jakim) mengesahkan sudah memulakan siasatan berhubung video ceramah tular oleh salah seorang kakitangannya yang didapati menimbulkan reaksi tidak senang netizen.

Jakim menerusi hantaran di Facebook hari ini berkata, pegawai berkenaan sudah dipanggil untuk siasatan lanjut.

Menurutnya, pihaknya juga telah memulakan prosiding tatatertib terhadap pegawai itu dan tidak akan berkompromi dengan sebarang perlakuan yang mencemarkan nama baik perkhidmatan awam.

“Pihak pengurusan tertinggi Jakim sedar akan video tular ceramah yang disampaikan oleh seorang pegawai itu yang dilihat mengundang kemarahan netizen,” katanya.

Sebelum ini, tular video di aplikasi TikTok memaparkan seorang pegawai Jakim berjawatan Penolong Pengarah Kanan yang juga seorang penceramah yang mengutuk Kerajaan Perpaduan.

Ceramah itu dipercayai dirakam di sebuah masjid di Selangor pada 2 Januari lalu.

Kandungan ceramah itu antara lain turut menyentuh perihal lagu ‘Hoi, hoi ya hoi’ yang dijadikan senjata politik sebuah parti sebelum pilihan raya umum lalu.

Rata-rata komen yang ditinggalkan netizen terhadap video itu antara lain mengecam tindakan ustaz berkenaan kerana menjadikan masjid untuk mengutuk Kerajaan Perpaduan.",2025-08-07
Utusan Malaysia,PKS perlu tangani serangan siber - Utusan Malaysia,https://www.utusan.com.my/nasional/2019/08/pks-perlu-tangani-serangan-siber/,2019-08-26,,"Dalam usaha kerajaan memperkasakan dan mempersiapkan perusahaan kecil dan sederhana (PKS) untuk menghadapi revolusi perindustrian 4.0 (IR 4.0), masih terdapat beberapa cabaran dan ancaman keselamatan terutama melibatkan keselamatan siber. Wartawan Utusan Malaysia, NABILA YASMIN RAZIB mendapatkan Pengarah Urusan Trend Micro Malaysia, GOH CHEE HOH bagi mengupas mengenai kepentingan keselamatan siber terhadap PKS bagi mengelakkannya daripada menjejaskan operasi perniagaan PKS. Bagaimana PKS boleh mengurangkan kesan ancaman IR 4.0? IR 4.",2025-08-07
Utusan Malaysia,Saya tak nak jatuh ke lembah depresi - Mimifly - Utusan Malaysia,https://www.utusan.com.my/premium/2021/07/saya-tak-nak-jatuh-ke-lembah-depresi-mimifly/,2021-07-29,,"KUALA LUMPUR : Penyanyi dan bekas anggota kumpulan One Nation Emcees, Mimifly, 35, mengakui sejak pandemik Covid-19 berlaku, beberapa kali dirinya mengalami kemurungan atau diserang gejala anxiety. Menurut Mimi atau nama sebenarnya, Shamimi Amalina Norhisham, keadaan itu berlaku setiap kali apabila dia memikirkan bagaimana mahu menyambung kerjayanya semula ketika aktiviti seni tidak dibenarkan beroperasi selain turut memikirkan penularan wabak yang menjejaskan aktiviti seharian.",2025-08-07
Utusan Malaysia,MRT2 : Gamuda tetap terima kesan - Utusan Malaysia,https://www.utusan.com.my/nasional/2018/10/mrt2-gamuda-tetap-terima-kesan/,2018-10-30,,"KUALA LUMPUR 30 Okt. – Pengurangan kos bagi ker­ja-kerja bawah tanah ba­gi projek MRT2 seperti diumumkan kerajaan Jumaat la­­lu, tetap akan memberi kesan kepada Gamuda Bhd. (Gamuda) dengan penganalisis ekonomi menjangkakan kontrak syarikat tersebut akan merosot pada tahun hadapan. Firma penyelidikan, CGS-CIMB Research berkata, ini ke­rana pe­ngurangan kos sebenar sebanyak 38 peratus masih melebihi kuantum maksimum 22 peratus yang dicadangkan oleh syarikat kerjasama MMC-Gamuda dalam rundingan sebelumnya.",2025-08-07
Utusan Malaysia,"11 tahun tunggu, akhirnya setuju terima lamaran - Utusan Malaysia",https://www.utusan.com.my/terkini/2021/07/11-tahun-tunggu-akhirnya-setuju-terima-lamaran/,2021-07-27,,"TOKYO: Penantian selama 11 tahun berbaloi bagi Lucas Guillermo Saucedo apabila atlet lawan pedang Argentina, Maria Perez Maurice akhirnya menerima lamaran jurulatihnya itu.

Saucedo pernah membuat percubaan pertamanya ketika di Kejohanan Dunia 2010, namun ia ditolak Maurice.

Bagaimanapun selepas Maurice tersingkir daripada Sukan Olimpik 2020 Tokyo menerusi acara sabre indovidu wanita, jurulatihnya itu terus melamarnya di depan kamera.

Saucedo dilihat memegang kertas dengan bertulis ‘Sudikah anda akan berkahwin dengan saya?’ ketika Maurice sedang ditemubual oleh media.

Y después del combate de esgrima le pidieron casamiento a María Belén Pérez Maurice en vivo. pic.twitter.com/wEmGuOW7CB

— Rústico (@lautarojl) July 26, 2021

“Saya sudah terlupa segalanya. Semestinya saya katakan ya.

“Ketika itu media menyuruh saya untuk menoleh ke belakang dan saya terkejut dia sedang memegang kertas bertulis.

“Kemudian saya terlupa semuanya. Saya seperti ‘Oh Tuhan’. Kami sangat gembira. Kami memiliki hubungan yang sangat baik.

“Sudah tentu, kami ada bertengkar, tetapi kami saling menikmati masa ketika bersama.

“Kami sangat mencintai satu sama lain, dan kami ingin menghabiskan hidup kami bersama,” katanya.

Terdahulu, Maurice, yang menduduki ranking ke-27 dunia tewas 15-12 kepada Anna Marton dari Hungary di Makuhari Messe Hall sekali gus ‘menutup kedai’ dalam penampilan ketiganya pada Sukan Olimpik.",2025-08-07
Utusan Malaysia,"Reformasi pengasingan kuasa Peguam Negara, Pendakwa Raya sebelum akhir penggal - Utusan Malaysia",https://www.utusan.com.my/berita/2024/03/reformasi-pengasingan-kuasa-peguam-negara-pendakwa-raya-sebelum-akhir-penggal/,2024-03-21,,"KUALA LUMPUR: Kerajaan diharap dapat melaksanakan reformasi pengasingan kuasa antara Peguam Negara dan Pendakwa Raya sebelum akhir penggal ini Pengerusi Kumpulan Rentas Parti Parlimen Malaysia (KRPPM) – Integriti, Governans dan Anti Rasuah (IGAR), Syed Ibrahim Syed Nor berkata, pihaknya berharap agenda reformasi tersebut dapat dilaksanakan dalam dua ke tiga tahun lagi.",2025-08-07
Utusan Malaysia,Hup Wei pahat sejarah di Doha - Utusan Malaysia,https://www.utusan.com.my/nasional/2019/10/hup-wei-pahat-sejarah-di-doha/,2019-10-01,,"KUALA LUMPUR 2 Okt. – Biarpun bertanding atas tiket wildcard (jemputan) Lee Hup Wei melakar sejarah apabila muncul atlet lompat tinggi Malaysia pertama layak ke saingan akhir Kejohanan Olahraga Dunia. Atlet berasal dari Dengkil, Selangor itu mencatat lompatan peribadi terbaiknya 2.29 meter dalam aksi kelayakan di Doha, hari ini, sekali gus muncul peserta kesembilan terbaik daripada 12 finalis. Catatan itu juga hanya 0.",2025-08-07
Utusan Malaysia,"Pengebom bunuh diri beratur sarapan pagi, sebelum meletupkan diri - Utusan Malaysia",https://www.utusan.com.my/nasional/2019/04/pengebom-bunuh-diri-beratur-sarapan-pagi-sebelum-meletupkan-diri/,2019-04-21,,"COLOMBO 21 April – Pengebom bunuh diri dilihat sangat bersabar ketika berbaris bufet sarapan Easter di Hotel Cinnamon Grand sebelum meledakkan letupan yang diikat dibelakang badannya, di sini hari ini. Pengurus di hotel itu berkata, pelaku mendaftar masuk malam tadi sebagai Mohamed Azzam Mohamed baharu tiba gilirannya bagi mengambil makanan namun meledakkan bahan letupan berkenaan. “Sememangnya berlaku huru-hara. “Waktu ketika itu pukul 8.",2025-08-07
Utusan Malaysia,‘Hanya mampu tengok lori keluar masuk’,https://www.utusan.com.my/nasional/2022/10/hanya-mampu-tengok-lori-keluar-masuk/,2022-10-09,,"SIK: “Setelah Menteri Besar umum Kedah mahu teroka unsur nadi bumi (REE) dua tahun lepas, penduduk kampung mula melihat laluan masuk ke Bukit Enggang semakin sibuk dengan lori berulang-alik ke puncak bukit.” Itu cerita seorang penduduk di Kampung Sungai Senang di sini, Mohd. Murshidi Morad, 70, yang tinggal betul-betul di simpang untuk ke Hutan Simpan Bukit Enggang.",2025-08-07
Utusan Malaysia,Risiko sidang akhbar selepas keluar mahkamah - Utusan Malaysia,https://www.utusan.com.my/terkini/2021/07/risiko-sidang-akhbar-selepas-keluar-mahkamah/,2021-07-26,,"KUALA LUMPUR: Tingkah laku selebriti artis atau ahli politik yang berdepan kes jenayah suka-suka membuat sidang akhbar sebaik sahaja keluar dari dewan mahkamah boleh memakan diri sendiri.

Sekiranya dalam sidang akhbar itu dia berjaya mempengaruhi media dengan mengeluarkan laporan yang menyebelahi dirinya, tindakan undang-undang mungkin boleh diambil ke atasnya kerana menghina mahkamah.

Pengamal undang-undang, Datuk Salleh Buang berkata, ada dua perkara yang perlu diberi perhatian dalam isu berkenaan iaitu pertama, niat mengadakan sidang akhbar dan kedua, sama ada mahkamah ada mengeluarkan gag order melarangnya bercakap dengan media mengenai kes terbabit.

“Suatu perbuatan itu (actus reus) tidak akan menjadi kesalahan melainkan ada niat yang salah (mens rea) . Andainya ketika bercakap dengan media, individu itu hanya mendedahkan butiran pertuduhan yang dia hadapi, ia tidak menjadi satu kesalahan.

“Tetapi sekiranya dia berniat mendahului mahkamah, atau berniat memberi tekanan kepada mahkamah, atau dia melemparkan tuduhan terhadap pihak tertentu dengan tujuan mempengaruhi perjalanan kes itu, tindakan undang-undang mungkin boleh diambil ke atasnya kerana menghina mahkamah,” katanya.

Beliau berkata demikian dalam artikel bertajuk Bahaya bicara oleh media yang disiarkan di kolumnya, Minda Peguam dalam Utusan Malaysia, hari ini.

Salleh menjelaskan, sekiranya dalam sidang akhbar itu, individu terbabit sekadar menjawab soalan wartawan mengenai apa yang berlaku dalam dewan mahkamah, itu bukan satu kesalahan.

Sebaliknya, tambah beliau, jika niatnya supaya dia diadili terus oleh rakyat di dalam media maka perbuatannya itu salah kerana menghina mahkamah.

Menurutnya, satu cara menghalang perbuatam sedemikian berlaku adalah dengan hakim mengeluarkan gag order bagi menghalang media melaporkan kes itu kecuali mengenai perkara-perkara tertentu yang dibenarkan mahkamah.

Ikuti artikel penuh di muka surat 15 Utusan Malaysia hari ini.",2025-08-07
Utusan Malaysia,Jalan tampal bahayakan pengguna - Persatuan Pengguna Pulau Pinang,https://www.utusan.com.my/terkini/2021/10/jalan-tampal-bahayakan-pengguna/,2021-10-21,,"GEORGETOWN: Persatuan Pengguna Pulau Pinang (CAP) menggesa Jabatan Kerja Raya (JKR) dan Majlis Bandaraya Pulau Pinang (MBPP) menyiasat serta mengambil tindakan segera bagi mengatasi masalah jalan tampal yang boleh mengancam keselamatan pengguna di negeri ini.

Presidennya, Mohideen Abdul Kader berkata, tinjauan CAP mendapati jalan tampal di beberapa laluan utama seperti di Bukit Jambul, Bukit Gambir dan beberapa jalan lain tidak rata, berlubang, berbonggol dan pecah permukaannya.

Tambahnya, keadaan jalan tersebut amat berbahaya kepada penunggang motosikal yang sering terlanggar tebing yang tidak rata, berlubang, pecah permukaannya dan berbonggol.

“Kemalangan boleh berlaku dengan kenderaan lain ketika mereka mahu mengelak daripada  masalah jalan seperti ini,” katanya dalam kenyataan di sini hari ini.

Menurut Mohideen, CAP berharap JKR dan MBPP memberi perhatian serius terhadap masalah berkenaan dan tindakan segera perlu diambil sebelum kejadian tidak diingini menimpa para pengguna yang setiap hari melalui jalan terbabit.

“Keadaan permukaan jalan yang tidak rata akan merosakkan sistem penggantungan (suspension system) dan tayar kenderaan.

“Selain itu, ia juga amat membahayakan kepada penunggang-penunggang motosikal yang mana lubang berkenaan mungkin tidak kelihatan pada waktu malam terutamanya pada waktu hujan lebat,” katanya.

Dalam pada itu tambahnya, siasatan terperinci dan pemantauan secara menyeluruh perlu dibuat bagi memastikan jalan-jalan di negeri ini berada dalam keadaan selamat dan tidak mengancam keselamatan pengguna.

“Pihak kontraktor yang diberi kontrak untuk membina, mengekalkan dan menyelenggarakan jalan perlu bertanggungjawab dalam perkara itu.

“Kejadian jalan berlubang yang berulang kali hanya menunjukkan kerja yang dijalankan adalah tidak bermutu dan kontraktor mestilah bertanggungjawab bagi menjalankan pemeriksaan lebih kerap terhadap semua jalan,” katanya.",2025-08-07
Utusan Malaysia,Hartal Doktor Kontrak setuju jawatan tetap tanpa pencen,https://www.utusan.com.my/nasional/2023/10/hartal-doktor-kontrak-setuju-jawatan-tetap-tanpa-pencen/,2023-10-13,,"PETALING JAYA: Kumpulan Hartal Doktor Kontrak bersetuju dengan saranan bekas Ketua Pengarah Kesihatan, Tan Sri Dr. Noor Hisham Abdullah supaya kerajaan menawarkan skim perjawatan tetap tanpa pencen dan menggantikan dengan caruman Kumpulan Wang Simpanan Pekerja (KWSP). Malah, jurucakapnya yang enggan dikenali ketika dihubu­ngi Utusan Malaysia menyifatkan, cadangan itu sudah dibangkitkan sejak tiga tahun lepas lagi bagi menyelesaikan isu perjawatan doktor kontrak yang masih berlarutan sehingga kini.",2025-08-07
Utusan Malaysia,GPS kuasai undi penjawat awam khususnya tentera petanda baik BN - Utusan Malaysia,https://www.utusan.com.my/terkini/2021/12/gps-kuasai-undi-penjawat-awam-khususnya-tentera-petanda-baik-bn/,2021-12-19,,"PUTRAJAYA: Kejayaan Gabungan Parti Sarawak (GPS) memenangi majoriti besar dalam Pilihan Raya Negeri (PRN) ke-12 semalam membuktikan kecenderungan parti berkepentingan kerajaan terus diperakui oleh masyarakat pengundi.

Penganalisis keselamatan dan politik Pusat Pengajian Perang Saraf Media dan Informasi Universiti Teknologi Mara (UiTM), Dr. Noor Nirwandy Mat Noordin (gambar) berkata, ini terbukti melalui sokongan penjawat awam khususnya pengundi dari kem tentera di Sarawak memberi petanda yang baik kepada Barisan Nasional untuk Pilihan Raya ke-15 (PRU-15).

Beliau berkata, golongan berkenaan mahukan kerajaan yang stabil dan telah terbukti berjaya mencipta inovasi serta memajukan negara dalam konteks berkepentingan Perlembagaan Persekutuan dan Rukun Negara.

“Kerjasama GPS dalam membentuk kekuatan dengan Kerajaan Persekutuan amat penting dalam kestabilan politik negara.

“GPS telah mewujudkan satu pola sokongan kolektif dalam kalangan masyarakat Sarawak yang penting untuk kemajuan pembangunan negeri dan kerjasama Kerajaan Pusat,” katanya dalam kenyataan hari ini.

Semalam, GPS berjaya menguasai 76 daripada 82 Dewan Undangan Negeri (DUN) di Sarawak dalam Pilihan Raya Negeri (PRN) Bumi Kenyalang itu yang turut disumbangkan oleh peningkatan undi tentera yang sangat ketara di beberapa DUN.

Antara DUN yang memiliki kem tentera di Sarawak ialah kem Puncak Permai di DUN Tasik Biru, kem Semenggo dan kem Ria di DUN Kota Sentosa, kem Muara Tuang dan kem Penrissen Lama di DUN Stakan dan kem Oya di Sibu.

Noor Nirwandy berkata, manifesto GPS yang positif serta berkepentingan rakyat menjadikan GPS aset kepada mana-mana gabungan politik negara.

Justeru, katanya, Barisan Nasional (BN) dan Perikatan Nasional (PN) perlu menyelesaikan perbezaan pendapat dalam kalangan kedua parti tersebut agar kestabilan politik negara dapat dicapai.",2025-08-07
Utusan Malaysia,Pengunjung berpeluang dimaki pelayan di Karen’s Diner,https://www.utusan.com.my/luar-negara/2022/03/pengunjung-berpeluang-dimaki-pelayan-di-karens-diner/,2022-03-24,,"SYDNEY: Para pengunjung kini berpeluang menikmati hidangan di restoran sambil ‘dimaki’ pelayan yang sememangnya dibayar untuk tujuan tersebut.

Lapor akhbar The Age , pengunjung boleh menikmati suasana itu di rangkaian restoran makanan segera baharu yang ketika ini beroperasi di Australia dan United Kingdom (UK), iaitu Karen’s Diner.

Nama Karen dipilih bersesuaian dengan moto restoran tersebut iaitu ‘Makanan lazat, Perkhidmatan Teruk’.

Hal ini kerana, Karen sering dikaitkan dengan pelanggan wanita pertengahan umur yang selalu tidak berpuas hati atas pelbagai isu, selain gemar memanggil pengurus sesebuah premis untuk ‘mencari pasal’.

Cawangan pertama Karen’s Diner beroperasi di Sydney pada Oktober tahun lalu dan satu lagi cawangan baharu akan dibuka di Brisbane pada April ini.

Ketika berada di Karen’s Diner, pengunjung boleh berpura-pura mencari gaduh dengan pelayan dan pelayan pula memainkan peranan untuk menghidupkan suasana dengan turut serta memarahi pelanggan.

“Di sini, anda boleh mengadu sepuas-puasnya mengenai apa yang anda tidak puas hati, kami tidak akan ambil peduli, namun kami akan menghidangkan makanan yang lazat, itu jaminan kami.

“Jangan terkejut jika anda disapa secara tidak sopan apabila memasuki premis kami, malah ada pelayan yang melemparkan menu atas meja,” menurut kenyataan oleh restoran itu dalam laman webnya.

Restoran itu mula mendapat perhatian ramai, malah ada pengunjung yang pada mulanya benar-benar panas hati dengan sikap pelayannya sebelum menyedari itu semua adalah pura-pura.",2025-08-07
Utusan Malaysia,"Ahmad Said kecam pemimpin Pas keluar hukum undi BN, PN",https://www.utusan.com.my/berita/2022/11/pemimpin-pas-keterlaluan-keluar-hukum-undi-bn-pn-masuk-neraka/,2022-11-13,,"MARANG: Pengerusi Barisan Nasional (BN) Terengganu, Datuk Seri Ahmad Said menyelar tindakan segelintir pemimpin Pas yang mengeluarkan hukum undi BN dan Pakatan Harapan (PH) akan masuk neraka sepanjang kempen Pilihan Raya Umum Ke-15 ( PRU15 ).

Beliau berkata, kempen pemimpin Pas yang menggunakan agama termasuk menentukan  syurga dan neraka kepada pengundi dianggap sebagai keterlaluan.

Menurutnya, kenyataan itu dilihat boleh mengelirukan dan memecah-belah perpaduan dalam kalangan pengundi Islam.

“Kita orang Islam tidak berhak mengkafirkan sesama islam. Siapa kita, tidak diberi lesen atau tauliah oleh Allah untuk mengkafirkan orang.

“Orang yang tidak tahu agama pun tidak sanggup kata begitu, apatah lagi mereka yang belajar agama,” katanya.

Beliau berkata demikian dalam sidang akhbar selepas  program sarapan pagi bersama pengundi Dewan Undangan Negeri (DUN) Rhu Rendang di Kampung Sungai Kerak di sini, hari ini.

Pada 11 November lalu, Ketua Pemuda Pas Sik, Mohd. Shahiful Mhd. Nasir tampil memohon maaf ekoran keterlanjurannya membuat kenyataan bahawa sesiapa yang mengundi BN dan PH akan masuk neraka.

Permohonan maaf tersebut dibuat menerusi satu video ringkas berdurasi 34 saat yang dipaparkan dalam laman media sosial Facebook Pemuda Pas Sik pada hari tersebut.

Ahmad yang juga calon Barisan Nasional (BN) Parlimen Kemaman berkata, kempen secara melampau itu tidak sepatutnya berlaku lagi pada PRU15 ini.

Sementara itu, Naib Presiden Pas, Datuk Seri Ahmad Samsuri Mokhtar pula berkata, kes penceramah Pas yang terlanjur membuat kenyataan tersebut adalah kes terpencil.

Malah, katanya, individu terbabit juga membuat permohonan maaf secara terbuka setelah berlaku khilaf dalam pandangannya pada ceramah tersebut.

“Saya difahamkan Individu yang membuat kenyataan sedemikian telah memohon maaf apabila berlaku khilaf dalam padangan dia.

“Jadi saya rasa tidak wajar diperbesarkan dalam keadaan beribu penceramah yang akhirnya seorang lakukan, itu pun telah minta maaf,” ujarnya.",2025-08-07
Utusan Malaysia,"Polis tumpaskan sindiket arak tiruan, babitkan nilai rampasan RM9.55 juta - Utusan Malaysia",https://www.utusan.com.my/berita/2021/05/polis-tumpaskan-sindiket-arak-tiruan-babitkan-nilai-rampasan-rm9-55-juta/,2021-05-12,,"JOHOR BAHRU: Polis membongkar satu sindiket pemprosesan arak tiruan dalam satu serbuan yang dijalankan di sebuah kilang di Jalan Idaman 1/10, Taman Desa Idaman, Senai di sini, kelmarin.

Pengarah Jabatan Keselamatan Dalam Negeri dan Kententeraman Awam Bukit Aman, Datuk Seri Abd. Rahim Jaafar berkata, serbuan itu dijalankan pihaknya pada pukul 6.10 pagi.

Katanya, serbuan berkenaan dibuat menerusi Op Kontraban yang dijalankan sepasukan pegawai dan anggota dari Batalion 5 Pasukan Gerakan Am (PGA) dan Ibu pejabat Polis Daerah (IPD) Kulai.

“Dalam serbuan tersebut, polis menahan dua suspek yang merupakan pekerja, masing-masing seorang lelaki warga tempatan berusia 25 tahun dan seorang lelaki warga Myanmar berusia 35 tahun.

“Polis turut merampas 93 tong dram berisi 18,600 liter cecair arak tiruan, 17 gelen (340 liter) pati campuran arak dan 5,419 botol (4,138.84 liter) arak.

“Turut dirampas, sebuah kenderaan jenis Toyota Hiace, lima pam air, beberapa gulung pelekat Kastam palsu dan dua mesin gerudi. Kesemua rampasan bernilai RM9.55 juta,” katanya dalam sidang akhbar yang diadakan di kilang berkenaan, di sini hari ini.

Tambah Abd. Rahim, sindiket berkenaan dipercayai sudah beroperasi sejak tiga tahun lalu dengan menyewa premis berkenaan manakala produk yang dihasilkan dijual ke seluruh negeri.

Jelasnya, sejak 1 Januari hingga 10 Mei tahun ini, Briged Tengah PGA telah menjalankan sebanyak 52 serbuan Op Kontraban di sekitar Johor, Melaka, Negeri Sembilan, Selangor dan Kuala Lumpur.

“Dalam kesemua operasi itu, seramai 118 suspek berusia antara 23 hingga 64 tahun telah ditahan dengan rampasan keseluruhan bernilai lebih RM27 juta,” jelasnya.

Sementara itu, beliau turut memaklumkan polis komited untuk menjalankan tugas dan tanggungjawab bagi mengawal keselamatan dan ketenteraman negara.

“Sehubungan itu, kami mengharapkan bantuan orang awam untuk menjadi mata dan telinga pihak polis dalam menghulurkan sebarang maklumat berkaitan kes penyeludupan yang berlaku di kawasan mereka,” katanya.",2025-08-07
Utusan Malaysia,"[VIDEO] Abdul Azeez, abang dibebas dengan jaminan RM500,000 seorang - Utusan Malaysia",https://www.utusan.com.my/nasional/2018/10/video-abdul-azeez-abang-dibebas-dengan-jaminan-rm500000-seorang/,2018-10-05,,"PUTRAJAYA 5 Okt.- Ahli Parlimen Baling merangkap ahli Majlis Tertinggi (MT) UMNO, Datuk Seri Abdul Azeez Abdul Rahim dan abangnya, Abdul Latif Abdul Rahim dibebaskan hari ini selepas direman berhubung kes menerima rasuah. Perintah tamat reman itu dikeluarkan Majistret Ahmad Afiq Hasan dengan jaminan Suruhanjaya Pencegahan Rasuah Malaysia (SPRM) sebanyak RM500,000 setiap seorang dengan dua penjamin.",2025-08-07
Utusan Malaysia,"Tidak sehaluan: Normalisasi Riyadh, Israel masih jauh",https://www.utusan.com.my/luar-negara/2023/07/tidak-sehaluan-normalisasi-riyadh-israel-masih-jauh/,2023-07-11,,"WASHINGTON: Presiden Amerika Syarikat (AS), Joe Biden menyatakan Israel dan Arab Saudi masih terlalu jauh daripada usaha persefahaman normalisasi yang akan melibatkan perjanjian pertahanan dan program nuklear awam dari AS.

Beliau berkata, pegawai AS sudah berunding dalam memeterai perjanjian normalisasi berkenaan namun usaha tersebut sememangnya sukar dicapai antara kedua-dua negara itu yang jelas tidak sehaluan.

“Kami masih belum mencapai apa-apa kemajuan. Masih banyak perkara yang perlu dibincangkan,” kata Biden dalam temu bual dengan wartawan CNN, Fareed Zakaria.

Menteri tenaga Israel menyatakan tentangan terhadap idea Arab Saudi bulan lalu untuk membangunkan program nuklear awam sebagai sebahagian pengantaraan AS dalam menjalin hubungan antara negara-negara itu.

Biden merujuk kepada keputusan Arab Saudi dalam rangka lawatannya ke negara itu musim panas lalu untuk membuka ruang udaranya kepada semua syarikat penerbangan, sekali gus membuka jalan bagi lebih banyak penerbangan menuju Israel atau yang bergerak dari negara itu.

Biden turut menyatakan usaha ke arah gencatan senjata kekal di Yaman berikutan konflik yang membunuh puluhan ribu orang dan secara meluas dilihat sebagai perang proksi antara Arab Saudi dan Iran.

“Jadi, kami membuat kemajuan di rantau ini. Dan ia bergantung kepada kelakuan dan apa yang diminta daripada kami untuk mereka mengiktiraf Israel.

“Sejujurnya, saya tidak fikir mereka mempunyai banyak masalah dengan Israel. Sama ada kami mampu atau tidak menyediakan platform kuasa nuklear awam dan menjadi penjamin keselamatan mereka, perkara itu saya fikir masih terlalu jauh untuk dicapai,” katanya.

Israel menjangkakan akan menerima panggilan Washington mengenai perjanjian AS dan Arab Saudi yang menjejaskan keselamatan negaranya.

Israel yang berada di luar Perjanjian Bukan-Proliferasi (NPT) dan tidak mempunyai tenaga nuklear dipercayai secara meluas mempunyai senjata atom.

Israel didakwa bimbang negara jiran lain boleh menggunakan tenaga nuklear awam dan projek yang dibangunkan di bawah NPT 1970 sebagai perlindungan untuk pembuatan bom rahsia.

Kemarahan terhadap Israel semakin memuncak di dunia Arab minggu lalu berikutan operasi ketenteraan terbesarnya di Tebing Barat apabila rejim zionis menyerbu kem pelarian Jenin di Palestin.

Arab Saudi menyertai negara-negara Liga Arab lain mengutuk serbuan itu yang membunuh 12 rakyat Palestin.

Malah, sebelum keganasan berlaku, Riyadh menegaskan normalisasi tidak mungkin dilakukan sehingga matlamat kenegaraan Palestin ditangani.",2025-08-07
Utusan Malaysia,Perubahan angin monsun punca banjir - Utusan Malaysia,https://www.utusan.com.my/berita/2021/09/perubahan-angin-monsun-punca-banjir/,2021-09-09,,"BATU PAHAT: Perubahan angin monsun ketika ini menjadi faktor kejadian hujan lebat yang berlaku tanpa dijangka sehingga mengakibatkan banjir.

Menteri Alam Sekitar dan Air, Datuk Seri Tuan Ibrahim Tuan Man berkata, meskipun musim tengkujuh diramalkan berlaku pada bulan Oktober, namun beberapa kawasan di sekitar negara ini dilaporkan telah dinaiki air akibat taburan hujan.

“Adakalanya, amaran cuaca buruk belum dikeluarkan, namun, kejadian banjir telah berlaku terlebih dahulu. Justeru, kita mohon komuniti untuk sama-sama memainkan peranan dengan menjaga kebersihan dan tidak membuang sampah ke dalam parit.

“Tabiat itu boleh mengundang lebih banyak keburukan sehingga menyumbang masalah banjir di sesebuah tempat. Oleh demikian, masyarakat diminta untuk sentiasa berwaspada dan bersama memainkan peranan menjaga alam sekitar,” katanya.

Beliau berkata demikian dalam sidang media selepas mengadakan lawatan ke tapak projek RTB di Kampung Parit Basri, Sri Medan, di sini, hari ini.

Sementara itu, dalam perkembangan lain, kementerian terbabit turut merakamkan penghargaan kepada kerajaan negeri Selangor yang menarik balik cadangan pelan pembangunan ke atas Hutan Simpan Kekal Kuala Langat Utara (HSKKLU) dan membatalkan pemberimilikan tanah kepada syarikat terlibat.

“Kami di pihak kementerian sendiri berhasrat kawasan-kawasan tadahan air dapat dipelihara dan negara kita masih mengekalkan 55 peratus hutan di Malaysia. Sebahagian kerajaan-kerajaan negeri yang ada telah mematuhi had tebangan yang ditetapkan oleh Kementerian Sumber Asli.

“Saya menyambut baik semua usaha-usaha untuk pewartaan kawasan tadahan air supaya kawasan berkenaan sentiasa terpelihara,” katanya.",2025-08-07
Utusan Malaysia,Tunku titis air mata terkenang detik merdeka - Utusan Malaysia,https://www.utusan.com.my/lipatan-sejarah/2022/07/tunku-titis-air-mata-terkenang-detik-merdeka/,2022-07-21,,"Pada 21 Julai 1985 , akhbar Utusan Malaysia melaporkan bekas Perdana Menteri, Tunku Abdul Rahman Putra Al-Haj mengalirkan air mata kerana sedih mengenangkan pengorbanan yang ditonjolkan oleh rakyat terhadap usaha-usaha UMNO menuntut kemerdekaan tanah air tahun 1954 .

Menurut Tunku, pada masa itu, ramai kaum ibu telah melucutkan barang-barang kemas seperti gelang dan rantai sebagai sumbangan untuk menampung tambang penerbangan ke England pada 21 April 1954 bagi membawa rombongan Perikatan menuntut kemerdekaan.

Antara peristiwa lain yang menarik

Dapatkan maklumat lanjut di Pusat Maklumat dan Arkib Media Mulia Sdn Bhd.",2025-08-07
Utusan Malaysia,Hajat penduduk Gaza mahu sambut Ramadan secara aman - Utusan Malaysia,https://www.utusan.com.my/berita/2024/01/hajat-penduduk-gaza-mahu-sambut-ramadan-secara-aman/,2024-01-29,,"PETALING JAYA: Rakyat Palestin di Semenanjung Gaza sangat berharap akan berlaku gencatan senjata pusingan kedua menje­lang bulan Ramadan bagi membolehkan mereka melakukan ibadah itu dalam situasi aman. Bercakap kepada Utusan Malaysia, Duta Palestin ke Malaysia, Walid Abu Ali berkata, gencatan senjata bergantung kepada perbincangan beberapa negara di Paris, Perancis. Menurut beliau, rancangan itu juga dikemukakan selepas keputusan Mahkamah Keadilan Antarabangsa (ICJ) yang memihak kepada Palestin sebelum ini.",2025-08-07
Utusan Malaysia,Usah ‘bunuh’ sesama sendiri nak kuasai pasaran halal,https://www.utusan.com.my/rencana/2023/11/usah-bunuh-sesama-sendiri-nak-kuasai-pasaran-halal/,2023-11-28,,SAIZ populasi Muslim kini mencapai 24.1 peratus (1.8 bilion orang) warga dunia. Senario ini memberi impak positif yang mengangkat dunia dan komuniti Islam sebagai potensi ekonomi kerana keadaan tersebut secara automatik mendorong peningkatan permintaan produk halal di pasaran global. Saiz populasi Muslim konsisten tumbuh berkembang ini adalah peluang pasaran yang tidak mampu dinafikan komuniti perniagaan.,2025-08-07
