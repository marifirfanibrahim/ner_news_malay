News_Source,Title,Source_URL,Publish_Date,Category,Summary,Scrape_Date
Utusan Malaysia,Me'nate tawar menu istimewa Ramadan - Utusan Malaysia,https://www.utusan.com.my/ekonomi/2022/04/menate-tawar-menu-istimewa-ramadan/,2022-04-01,,"SHAH ALAM: Rangkaian restoran ala barat, Restoran Me’nate Steak Hub (Me’nate) menawarkan dua sajian istimewa bersempena Ramadan bermula 4 April hingga 1 Mei depan.

Menu berbeza berbanding tahun lalu itu adalah set Mubarak Iftar Platter dan Mubarak Iftar Nate-Box , yang turut membolehkan pelanggan mendapat akses percuma untuk Mini Buffet yang menampilkan aneka menu pembuka selera dan pencuci mulut.

Ketua Pegawai Eksekutifnya, Syed Ashraf Syed Ali berkata, Palace Butcher Resources Sdn. Bhd. sebagai pengendali restoran itu komited menghidangkan sajian Ramadan bagi peminat daging stik berkualiti tinggi di seluruh negara.

“Menu istimewa yang bakal disajikan sembilan cawangan kami itu antaranya Steamed Persian Rice, Full slab BBQ Wa’gyu/Angus Beef Rib, Persian Style Braised Whole Lamb Shoulder dan Roasted BBQ Chicken.

“Pelbagai pilihan minuman turut disediakan seperti air oren, teh bunga, tembikai dan Cha Bang,” katanya selepas merasmikan Prebiu Ramadhan restoran berkenaan di sini, semalam.

Bagi pelanggan yang berbuka puasa di rumah, mereka boleh menempah tiga pilihan sajian Mubarak Iftar Nate Box.

“Kami menyediakan pilihan Nate Box Heavenly Menate, Nate Box Heavenly Lamb dan Nate Box Heavenly Ribs yang mengandungi pelbagai daging stik premium dan halal.

“Pilihan set Nate Box standard juga masih disediakan bagi mereka yang ingin menempah selain daripada edisi Ramadan,” katanya.

Me’nate turut menawarkan pakej diskaun sebanyak 15 peratus bagi yang menempah awal sebelum 31 Mac ini.

Bagi set Mubarak Iftar Platter, harga yang ditawarkan antara RM480 hingga RM580 untuk empat atau lima orang makan manakala RM360 hingga RM470 untuk Nate Box.",2025-08-11
Utusan Malaysia,"Isteri minta cerai gara-gara mi segera, kopi - Utusan Malaysia",https://www.utusan.com.my/luar-negara/2021/12/isteri-minta-cerai-gara-gara-mi-segera-kopi/,2021-12-13,,"PASURUAN: Gara-gara masalah mi segera, bekas anggota Dewan Perwakilan Rakyat Daerah (DPRD) Kota Pasuruan berdepan tuntutan cerai oleh isterinya.

Detik melaporkan, si isteri memfailkan cerai selepas suaminya berang kerana enggan memasak mi segera dan menyiapkan kopi untuknya.

Proses perceraian bekas pemimpin itu yang berusia 47 tahun dan isterinya yang berusia 43 tahun, berlarutan selama tujuh bulan.

Si suami mengakui dia kesal dengan keputusan hakim dan menurutnya, Mahkamah Syariah perlu berusaha mendamaikan agar rumahtangganya dapat diselamatkan.

“Awalnya pada penghujung Mei lalu, waktu itu saya minta buatkan mi dan kopis. Dia menolak dan berkata dalam bahasa yang tidak baik untuk didengar,” katanya.

Jelasnya, isterinya mempunyai gerai jualan di pasar dan apabila diminta membuatkan mi serta kopi, wanita itu enggan berbuat demikian.

“Dia kata sibuk dan mahu ke pasar. Terus saya ke pasar ternyata tidak ada pelanggan ketika itu. Saya marah,” jelasnya.

Selepas bergaduh, si suami dari Panggungrejo mendakwa, isterinya tidak pulang ke rumah.

Dia dan anak-anak dikatakan pulang ke rumah abangnya dan menetap di situ selama tiga hari.

“Kemudian saya mengambilnya dan mahu pulang. Tiga hari di rumah, dia melarikan diri lagi,” jelasnya.

Beliau berkata, si isteri sepanjang tiada di rumah, telah datang ke mahkamah untuk berunding tentang memfailkan perceraian.

“Yang saya kesalkan, kenapa saat isteri berkonsultasi di mahkamah, mahkamah tidak mengupayakan damai. Seharusnya diberikan cadangan untuk berdamai,” katanya.",2025-08-11
Utusan Malaysia,"Polis buru Syafiq Raj, suspek kes bunuh pesara",https://www.utusan.com.my/nasional/jenayah/2023/03/polis-buru-syafiq-raj-suspek-kes-bunuh-pesara/,2023-03-27,,"MELAKA: Polis meminta bantuan orang ramai bagi mengesan seorang lagi suspek kes rempuh sehingga mati seorang pesara berusia 57 tahun, dalam kejadian di Plaza Pandan Malim di sini, 27 Februari lalu.

Ketua Polis Daerah Melaka Tengah, Asisten Komisioner Christopher Patit berkata, suspek berusia 27 tahun itu, Syafiq Raj Kalai Selvan yang masih bebas diburu bagi membantu siasatan di bawah Seksyen 307 Kanun Keseksaan.

“Pada 27 Februari 2023 seorang lelaki iaitu salah seorang suspek telah berjaya ditangkap di kawasan Ayer Keroh. Turut dirampas sebuah telefon bimbit dan pakaian yang dipakai semasa kejadian.

“Walau bagaimanapun, masih terdapat seorang lagi suspek yang sedang giat dikesan. Sehubungan itu, orang ramai yang mempunyai maklumat tentang suspek ini diminta untuk menyalurkan kepada polis dengan berhubung terus kepada pegawai penyiasat, Inspektor Ahmad Nazam Md. Shah di talian 012-7221913,” katanya kepada pemberita di sini, hari ini.

Terdahulu, Utusan Malaysia melaporkan, hanya kerana berang ditegur memasang lagu terlalu kuat di dalam kereta sehingga mengganggu keamanan setempat, dua lelaki bertindak ganas merempuh seorang pesara berusia 57 tahun, dalam kejadian di Plaza Pandan Malim.

Ketika kejadian kira-kira 2.45 pagi itu, mangsa meninggal dunia akibat kecederaan parah setelah hampir 11 jam menerima rawatan di Hospital Melaka.

Anak mangsa yang enggan namanya didedahkan berkata, sebelum insiden dia dan bapanya telah menegur pelaku yang menaiki kereta jenis Perodua Axia kerana memasang muzik terlalu kuat di kawasan rumahnya di Kampung Padang.

Katanya yang berusia 20-an, kedua-dua lelaki itu kemudian telah beredar selepas ditegur, namun datang semula ke lokasi sama dengan sengaja mencetuskan provokasi.

Dalam pada itu, suspek yang ditahan telah didakwa di Mahkamah Majistret di sini hari ini, atas pertuduhan menyebabkan kematian seorang pesara.

Tertuduh yang juga seorang tukang gunting rambut warga asing dari India berdepan hukuman gantung sampai mati selepas didakwa mengikut Seksyen 302 Kanun Keseksaan dan dibaca bersama Seksyen 34 kanun sama yang memperuntukkan hukuman mati, jika sabit kesalahan.",2025-08-11
Utusan Malaysia,T20 golongan tertinggi nikmati subsidi petrol,https://www.utusan.com.my/nasional/2023/02/t20-golongan-tertinggi-nikmati-subsidi-petrol/,2023-02-28,,"KUALA LUMPUR: Golongan kaya (T20) adalah kumpulan paling tinggi menikmati subsidi petrol, diesel dan gas petroleum cecair (LPG) dengan nilai RM 17.8 bilion pada tahun lalu .

Menyifatkan ia suatu perkara yang tidak wajar, Timbalan Menteri Kewangan, Datuk Seri Ahmad Maslan berkata, ia adalah subsidi yang ‘tersasar’ kerana tidak dinikmati golongan yang sepatutnya iaitu B40 dan M40.

Katanya, sebanyak 24 peratus golongan berkenaan memanfaatkan subsidi terbabit manakala M40 membabitkan 41 peratus.

“Jika kita tidak mahu lagi T20 mendapat subsidi petrol, diesel dan LPG, kerajaan boleh menjimatkan sebanyak RM15 billion hingga RM17 billion.

“Jadi Ahli Yang Berhormat boleh membayangkan berapa banyak perkara lain yang kita boleh gunakan daripada RM15 bilion hingga ke RM17 bilion itu untuk membantu rakyat dalam pelbagai perkara dan urusan di 26 kementerian,” katanya dalam sidang akhbar di Parlimen, hari ini.

Terdahulu, beliau mengulas perkara sama susulan soalan tambahan Datuk Ahmad Amzad Hashim (PN-Kuala Terengganu) sama ada penggunaan pangkalan data bersepadu dalam mekanisme subsidi bersasar benar-benar berkesan.

Mengulas lanjut, beliau berkata, langkah penyelesaian mengenai perkara itu masih di peringkat kajian dan dilaksanakan sebaik sahaja ia diputuskan di peringkat Kabinet.

“Ini cara yang tidak lestari pada masa akan datang, kaedahnya hanya akan dimaklumkan selepas keputusan Kabinet. Bagaimana cara untuk diputuskan, apa keputusan jawatan kuasa yang menguruskan subsidi bersasar, ia akan dimaklumkan kemudian,” katanya.",2025-08-11
Utusan Malaysia,"Bah Johor makin pulih, 31,680 mangsa di 107 PPS - Utusan Malaysia",https://www.utusan.com.my/berita/2023/03/bah-johor-makin-pulih-31680-mangsa-di-107-pps/,2023-03-16,,"JOHOR BAHRU: Keadaan banjir di negeri ini semakin menunjukkan perkembangan positif apabila jumlah mangsa berkurangan menjadi 31,680 daripada 8,992 keluarga ditempatkan di 107 pusat pemindahan sementara (PPS), setakat pukul 8 pagi ini.

Setiausaha Kerajaan Negeri, Tan Sri Dr. Azmi Rohani berkata, jumlah itu mencatatkan penurunan berbanding 35,230 orang daripada 9,913 keluarga, semalam.

Beliau berkata, Muar pulih sepenuhnya setelah PPS di Balai Raya Kampung Jawa, Bukit Kepong, Pagoh yang menempatkan 42 mangsa daripada 14 keluarga ditutup semalam.

“Batu Pahat masih merekodkan jumlah mangsa paling ramai, iaitu menunjukkan penurunan dengan 31,581 orang daripada 8,966 keluarga di 103 PPS. Daerah Tangkak kekal dengan jumlah  mangsa 24 orang  daripada tiga keluarga ditempatkan di sebuah PPS. Begitu juga di Segamat, jumlah mangsa kekal 75 mangsa melibatkan 23 keluarga di tiga PPS,” katanya dalam satu kenyataan, di sini.

Laporan Jabatan Meteorologi (MetMalaysia) tidak mengeluarkan sebarang amaran hujan berterusan mahu pun ribut petir di negeri ini.

Setakat ini semua sungai yang sebelum ini berada pada paras bahaya sudah kembali pada paras normal.

Walau bagaimanpun, empat jalan di daerah Batu Pahat masih ditutup kerana banjir, iaitu Jalan Parit Haji Arif/Sri Dayung, Jalan Parit Jambi, Jalan Yong Peng-Muar dan Jalan Haji Arif.

Lapan lagi jalan hanya dibuka untuk kenderaan berat, antaranya Jalan Parit Warijo, Jalan Sri Bengkal, Jalan Parit Jalil, Jalan Bindu, Jalan Panchor dan Jalan Parit Karjo.",2025-08-11
Utusan Malaysia,"Biodata Sultan Pahang Keenam, Agong ke-16 - Utusan Malaysia",https://www.utusan.com.my/nasional/2019/01/biodata-sultan-pahang-keenam-agong-ke-16/,2019-01-15,,"PEKAN 24 Jan. – Berikut adalah biodata rasmi Sultan Pahang Sultan Abdullah Al-Haj ibni Sultan Haji Ahmad Shah Al-Musta’in Billah yang dikeluarkan Istana Abu Bakar, Pekan, Pahang. Kebawah Duli Yang Maha Mulia Sultan Pahang Al-Sultan Abdullah Ri’ayatuddin Al-Mustafa Billah Shah Ibni Sultan Haji Ahmad Shah Al-Musta’in Billah telah diputerakan pada 30 Julai 1959 di Istana Mangga Tunggal, Pekan, Pahang.",2025-08-11
Utusan Malaysia,Unit MGB peroleh kontrak RM134.7 juta - Utusan Malaysia,https://www.utusan.com.my/nasional/2019/05/unit-mgb-peroleh-kontrak-rm134-7-juta/,2019-05-27,,"KUALA LUMPUR 27 Mei – MGB Bhd. memperoleh kontrak bernilai RM134.7 juta daripada Blee & W Architects Sdn. Bhd. bagi pihak Seloka Sinaran Sdn. Bhd. (SSSB). MGB dalam maklumannya kepada Bursa Malaysia berkata, surat pemberian kontrak itu diterima oleh anak syarikat milik penuhnya, MITC Engineering Sdn. Bhd.. Katanya, kontrak itu adalah untuk cadangan projek pembangunan perumahan di Dengkil, Sepang, Selangor.",2025-08-11
Utusan Malaysia,PRU15: UMNO Kelantan tetap gerak solo - Utusan Malaysia,https://www.utusan.com.my/berita/2022/08/pru15-umno-kelantan-tetap-gerak-solo/,2022-08-20,,"MACHANG: UMNO Kelantan kekal dengan pendirian untuk bergerak solo pada Pilihan Raya Umum Ke-15 (PRU15) sebagaimana ketetapan dibuat dalam mesyuarat badan perhubungan parti itu sebelum ini.

Pengerusi Badan Perhubungan UMNO Kelantan, Datuk Ahmad Jazlan Yaakob berkata, bukan itu sahaja parti tersebut juga tidak mahu dikaitkan dengan mana-mana gerakan mahupun parti-parti politik lain.

“Ada yang bertanya kepada saya mengenai penglibatan dengan Save Kelantan, jadi jawaban saya, kita tiada gabungan politik untuk PRU15. Save Kelantan tidak boleh masuk pilihan raya kerana mereka bukan parti politik.

“Bukan sahaja Save Kelantan, kita juga tidak terlibat dengan mana-mana gerakan kesedaran rakyat,” katanya selepas merasmikan Karnival Sahabat Usahawan Amanah Ikhtiar Malaysia (AIM) cawangan Machang di Pusat Transformasi Ilmu, Bukit Tiu Machang, di sini, hari ini.

Ahli Parlimen Machang itu memberitahu, UMNO Kelantan bagaimanapun mengalu-alukan mana-mana ahli politik untuk menyertai parti tersebut.

Katanya, setakat ini sudah ramai ahli peringkat akar umbi daripada Parti Pribumi Bersatu Malaysia (Bersatu) sudah kembali menyertai UMNO.

“Namun di peringkat atasan (pemimpin) tidak ada secara rasmi. Kalau mereka ingin masuk,sudah tentu mereka tidak akan masuk melalui kita kerana mereka akan masuk melalui Ibu Pejabat (pusat),” ujarnya.

Sementara itu, Ahmad Jazlan berkata,  UMNO Kelantan juga tidak akan memberi peluang kepada bekas pemimpin yang keluar parti itu sebelum ini untuk kembali bertanding pada PRU15 meskipun mereka mempunyai ‘aura’ dan pengaruh kuat dalam kalangan masyarakat.

Menurut beliau, walaupun UMNO mengalu-alukan mana-mana ahli politik untuk menyertai parti itu, namun ia tidak bermakna mereka akan mendapat tempat atau menjadi calon pada PRU nanti.",2025-08-11
Utusan Malaysia,Kebencian bakar semangat Lions berdepan Springboks,https://www.utusan.com.my/sukan/2023/10/kebencian-bakar-semangat-lions-berdepan-springboks/,2023-10-21,,"PARIS: Ellis Genge menegaskan, menjadi pasukan ‘paling dibenci’ membuatkan semangat The Lions makin membara untuk mengalahkan juara bertahan, ­Afrika Selatan dalam separuh akhir Ragbi Piala Dunia hari ini (3 pagi esok waktu Malaysia).

England menumpaskan Fiji 30-24 pada suku akhir untuk kekal sebagai satu-satunya pa­sukan yang tidak tewas sepanjang kempen di Perancis.

Skuad bimbingan Steve Borthwick itu bagaimanapun akan turun di Stade de France sebagai underdog (bukan pilihan).

“Saya sangat suka bunyi ­bising (kritikan, ejekan) kami ibarat menongkah arus dengan semua orang mahu melihat kami kalah.

“Orang lain mungkin ber­usaha menyekat semua perkara negatif itu tapi saya pula menjadikannya seperti bahan api yang membakar semangat,” kata prop ­England itu.

Bagi menghadapi Springboks , England akan­ ­melakukan tiga pertukaran daripada skuad yang mengalahkan Fiji.

Joe Marler, Freddie Steward dan George Martin akan dibawa masuk menggantikan Ellis Genge, Marcus Smith serta Ollie Chessum.

Sementara itu, Afrika Selatan mengekalkan barisan pemain yang menumpaskan tuan rumah, Perancis 29-28 di suku akhir.

“Persaingan merebut tempat dalam skuad sangat sengit dan barisan jurulatih membuat penilaian yang amat dalam sebelum mengambil keputusan.

“Kami tidak berdepan isu kecederaan, jadi mereka yang dipilih adalah yang terbaik untuk perlawanan ini. Kami mahu meneruskan momentum dan keyakinan yang sudah dibina,” kata Ketua Jurulatih Afrika Selatan, Jacques Nienaber.",2025-08-11
Utusan Malaysia,Kejutan besar? - Utusan Malaysia,https://www.utusan.com.my/berita/2021/08/kejutan-besar/,2021-08-11,,"PETALING JAYA: Kedudukan Kerajaan Perikatan Nasional (PN) merupakan topik utama perbincangan antara Perdana Menteri, Tan Sri Muhyiddin Yassin dengan pemimpin parti dalam PN di Putrajaya semalam, dipercayai akan membawa perkembangan besar kepada politik tanah air. Difahamkan, ia berkisar sama ada kedudukan kerajaan PN akan terbubar atau kerajaan minoriti diwujudkan sekiranya Muhyiddin gagal memperoleh sokongan majoriti ahli Dewan Rakyat.",2025-08-11
Utusan Malaysia,Cadangan MPP disambut baik - Utusan Malaysia,https://www.utusan.com.my/terkini/2021/09/cadangan-mpp-disambut-baik/,2021-09-10,,"PETALING JAYA: Kertas Cadangan Pemulihan Institusi Pengajian Tinggi yang diserahkan oleh Kesatuan Pelajar Universiti Islam Antarabangsa Malaysia (UIAM) yang mewakili 12 Majlis Perwakilan Pelajar (MPP) awam dan swasta di Malaysia mendapat respons positif daripada Kementerian Pengajian Tinggi (KPT).

Presiden Kesatuan Pelajar UIAM, Muhammad Darwisy Roslan berkata, dia dimaklumkan oleh pegawai di KPT bahawa kedua-dua dokumen tersebut turut menjadi rujukan dalam perangkaan Pelan Pemulihan IPT akan datang.

“Beberapa tuntutan disenaraikan pihak kami akan dipenuhi, namun pengumuman belum dilakukan. Malah, ada juga tuntutan yang disalurkan kepada kementerian lain melihat kepada kapasiti kementerian tersebut untuk memenuhi tuntutan diberikan.

“Cumanya di sini, saya sarankan KPT untuk memaklumkan kepada semua bahawa pihak mereka menyambut baik cadangan kesatuan pelajar agar semua pihak tidak membuat spekulasi terhadap pelan dirancang KPT ini,” katanya ketika dihubungi Utusan Malaysia..

Pada 28 Julai lalu, dilaporkan penyerahan Surat Terbuka kepada KPT oleh Kesatuan Pelajar UIAM mewakili 12 MPP awam dan swasta di Malaysia. Malah, We Unite For Islam (WUFI) UIAM turut menyerahkan Kertas Cadangan Pemulihan Institusi Pengajian Tinggi pada 31 Ogos lalu.

Terdapat lima cadangan yang disertakan menerusi Surat terbuka tersebut, antaranya melaksanakan perubahan akademik dalam isu kesejahteraan mental penuntut, vaksinasi mahasiswa dalam mempercepat kelas bersemuka dan memperbaiki kebolehcapaian jaringan di kampus dan di peringkat kebangsaan.

Seterusnya, kementerian digesa mendedahkan statistik kes Covid-19 kepada pihak IPT untuk edaran dalaman serta menuntut ketelusan dan kemajuan usaha KPT untuk masa depan IPT pasca-Covid-19.

Menerusi Kertas Cadangan Pemulihan IPT pula, terdapat juga lima cadangan dikemukakan. Antaranya ialah KPT perlu mengeluarkan pelan tindakan pemberian vaksin warga IPT dan perancangan sistematik pergerakan pergi dan pulang penuntut untuk mengurangkan risiko jangkitan Covid-19.

Selain itu, cadangan juga berkaitan pelaksanaan kelas daripada mod dalam talian kepada mod hibrid bagi memulihkan kembali kualiti pembelajaran dan pengajaran serta perhatian khusus isu graduan setelah tamat pengajian seperti Majlsi Konvokesyen dan Sijil sebagai keperluan melibatkan diri dalam industry.

Malah, cadangan juga melibatkan kebajikan pelajar berada di kampus yang perlu diutamakan bagi mewujudkan suasana sejahtera dari segi fizikal mahupun mental.

Surat terbuka ini turut dipersetujui bersama 12 kesatuan pelajar IPT lain termasuk dari Universiti Malaya (UM), Universiti Kebangsaan Malaysia (UKM), Universiti Sains Islam Malaysia (USIM), Universiti Kuala Lumpur (UNIKL) dan DRB-HICOM U (DRB HICOM U).",2025-08-11
Utusan Malaysia,60 peratus rakyat dijangka terima dos kedua vaksin pada Oktober - Utusan Malaysia,https://www.utusan.com.my/terkini/2021/06/60-peratus-rakyat-dijangka-terima-dos-kedua-vaksin-pada-oktober/,2021-06-15,,"PETALING JAYA: 60 peratus populasi negara ini dijangka menerima dua dos suntikan vaksin seawal akhir Oktober ini.

Dalam perutusan khas sempena pengumuman Pelan Pemulihan Negara hari ini, Perdana Menteri, Tan Sri Muhyiddin Yassin berkata, negara bersedia untuk beralih kepada Fasa Keempat Perintah Kawalan Pergerakan (PKP) sekiranya purata kes harian Covid-19 menurun ke paras bawah 500 kes sehari.

“Kita akan dapat beralih kepada Fasa Keempat sekiranya berjaya mencapai nilai ambang berikut iaitu 60 peratus populasi negara ini telah menerima dua dos suntikan vaksin.

“Berdasarkan unjuran pelaksanaan Program Imunisasi Covid-19 Kebangsaan, peralihan ini dijangka dapat dilaksanakan seawal akhir bulan Oktober 2021.

“Selain itu, Fasa Keempat boleh berlaku apabila purata kes harian Covid-19 menurun ke paras bawah 500 kes dan sistem kesihatan awam berada di paras selamat termasuk kadar penggunaan katil di unit rawatan rapi (ICU) di paras mencukupi,” katanya.

Pelaksanaan PKP Fasa Pertama mula menunjukkan graf jangkitan kes Covid-19 trend melandai dengan mencatatkan 4,949 kes semalam berbanding 9,020 kes pada 29 Mei 2021, iaitu kes harian tertinggi yang dicatatkan dalam negara.

Muhyiddin berkata, Fasa Keempat adalah fasa terakhir Pelan Pemulihan Negara yang mana rakyat seboleh mungkin dapat kembali semula kepada norma kehidupan seharian.

“Bagi Fasa Keempat, semua sektor ekonomi akan dibuka, lebih banyak aktiviti sosial akan dibenarkan, perjalanan rentas negeri dibolehkan dan pelancongan domestik juga akan dibuka tertakluk kepada prosedur operasi standard (SOP) yang ketat.

“Fasa ini dapat dilaksanakan apabila bilangan kes Covid -19 adalah rendah, sistem kesihatan awam di tahap selamat dan program vaksinasi telah mencapai tahap imuniti berkelompok atau herd immunity selewatnya pada akhir tahun ini,” jelasnya.

Bagi setiap pelan tersebut, beliau berkata, SOP akan diperincikan oleh Majlis Keselamatan Negara (MKN) dan diumumkan dalam masa terdekat.",2025-08-11
Utusan Malaysia,Grab perkenal #PekSenangRaya - Utusan Malaysia,https://www.utusan.com.my/nasional/2019/05/grab-perkenal-peksenangraya/,2019-05-08,,"KUALA LUMPUR 7 Mei – Aplikasi dalam talian, Grab menawarkan #PekSenangRaya melalui platform Grab yang menyediakan pelbagai diskaun dalam dan luar talian, rebat serta ganjaran bagi membolehkan individu beragama Islam menikmati Ramadan dan menyambut Hari Raya Aidilfitri dengan mudah, meriah dan lancar. Pelanggan boleh mendapatkan #PekSenangRaya pada harga RM2 bermula 7 Mei sehingga 17 Jun 2019 dan berpeluang menikmati tawaran bernilai sehingga RM600.",2025-08-11
Utusan Malaysia,"Program Gemilang Google lahirkan 3,500 graduan berkelayakan",https://www.utusan.com.my/nasional/2023/08/program-gemilang-google-lahirkan-3500-graduan-berkelayakan/,2023-08-25,,"KUALA LUMPUR : Latihan kemahiran digital Google di negara ini di bawah program Gemilang menyaksikan enjin carian tersebut berjaya melahirkan lebih 3,500 graduan dengan lebih 80 peratus daripadanya meraih penempatan pekerjaan.",2025-08-11
Utusan Malaysia,'Datuk Roy' disambung reman kes Jana Wibawa,https://www.utusan.com.my/nasional/2023/03/datuk-roy-disambung-reman-kes-jana-wibawa/,2023-03-17,,"PUTRAJAYA: Suruhanjaya Pencegahan Rasuah Malaysia (SPRM) mendapat kebenaran menyambung reman terhadap seorang lelaki dikenali sebagai ‘Datuk Roy’ bagi membantu siasatan kerana disyaki terbabit dalam kes penipuan berkaitan program Jana Ekonomi Pemerkasaan Kontraktor Bumiputera Berwibawa (Jana Wibawa).

Perintah reman selama empat hari bermula 17 hingga 20 Mac ini dikeluarkan oleh Majistret Irza Zulaikha Rohanuddin di Mahkamah Majistret Putrajaya selepas menerima permohonan lanjut reman daripada SPRM pagi tadi.

Sebelum ini, suspek bersama dua lagi individu direman selama tiga hari bermula 14 Mac lalu hingga hari ini selepas ditahan kira-kira pukul 3 petang sehari sebelumnya ketika hadir memberi keterangan di pejabat SPRM Kuala Lumpur.

Sementara itu, Pengarah SPRM Kuala Lumpur, Razaliah Ab Rahman ketika dihubungi mengesahkan reman lanjut terhadap suspek dan kes disiasat mengikut Seksyen 16(a)(A) Akta SPRM 2009.",2025-08-11
Utusan Malaysia,PRN Melaka: Calon Putra dalam kalangan ahli - Utusan Malaysia,https://www.utusan.com.my/nasional/politik/2021/10/prn-melaka-calon-putra-dalam-kalangan-ahli/,2021-10-25,,"MELAKA: Ahli Dewan Tertinggi (ADT) Parti Bumiputera Perkasa Malaysia (Putra) memutuskan hanya akan menerima calon Pilihan Raya Negeri (PRN) Melaka dalam kalangan ahli partinya sahaja.

Ketua Penerangan Putra, Ashraf Rosli berkata, sebagai sebuah parti baharu, pihaknya ingin mempersembahkan kepada rakyat khususnya pengundi di Melaka bahawa calon-calon Putra merupakan muka baharu, yang bersih daripada isu rasuah, bermoral serta berintegriti.

Beliau berkata, calon parti itu juga dipilih daripada anak-anak tempatan, yang selama ini banyak menyumbangkan jasa dan bakti kepada rakyat dan negeri Melaka khasnya.

“ADT juga telah memutuskan bahawa, Putra tidak akan menerima mana-mana calon daripada luar yang bukan ahli.

“Calon-calon dari Putra adalah individu terpilih bukan dari ‘kelompok kayangan’  yang telah lama ‘turun padang’, menjadi pendengar dan penyelesai masalah rakyat  Melaka.

“Masalah-masalah tempatan  yang kebanyakannya terlepas pandang oleh kerajaan-kerajaan terdahulu akibat kerakusan kuasa dan penjarahan, rakyat Melaka  banyak dibantu oleh bakal-bakal calon dari Putra yang sebelum ini bergerak sebagai sukarelawan,” katanya dalam kenyataan hari ini.

Terdahulu Utusan Malaysia melaporkan, kem bekas Ketua Menteri Melaka, Datuk Seri Idris Haron ditawarkan ruang perbincangan dengan Putra seandainya empat Ahli Dewan Undangan Negeri (ADUN) berkenaan gagal mendapat tempat atas tiket Pakatan Harapan (PH).

Dalam pada itu, Ashraf menambah, ADT parti juga memutuskan akan meletakkan tiga hingga lima calon untuk bertanding pada PRN, 20 November ini.

“Maka, Putra dengan rendah hati memohon sokongan dan undi daripada rakyat Melaka yang sedang menjadi ‘pertaruhan’ ahli politik daripada parti-parti besar.

“Agar kita sama-sama berusaha menamatkan ‘legasi’ kerakusan dan penjarahan yang semakin membarah,” jelasnya.",2025-08-11
Utusan Malaysia,Sekatan Barat tidak masuk akal - Putin - Utusan Malaysia,https://www.utusan.com.my/luar-negara/2022/06/sekatan-barat-tidak-masuk-akal-putin/,2022-06-19,,"MOSCOW: Presiden Vladimir Putin mengecam dan menyifatkan sekatan Barat terhadap Russia akibat pencerobohan di Ukraine, adalah tidak masuk akal dan tidak bertimbang rasa.

Memetik laporan BBC , Putin menegaskan `serangan ekonomi’ dikenakan ke atas Russia sememangnya tidak mempunyai peluang untuk berjaya sejak awal lagi.

Malah, katanya, sekatan itu sebenarnya `lebih memudaratkan’ kepada negara yang mengenakannya.

Putin berkata demikian dalam Forum Ekonomi Antarabangsa Saintt Petersburg (SPIEF) di Russia.

Negara-negara Barat ketika ini sedang berusaha mencapai keseimbangan antara menghukum Russia dan melindungi ekonomi mereka.

Dalam pada itu, Putin mendakwa Kesatuan Eropah (EU) dijangka  mengalami kerugian lebih AS$400 bilion (RM1.76 trilion) disebabkan tindakan mengenakan sekatan ke atas Russia.

Menurut beliau, kadar inflasi semakin meningkat di 27 anggota blok EU itu dan kepentingan sebenar rakyat Eropah telah diketepikan.

Sementara itu, Gabenor Bank Pusat Russia, Elvira Nabiullina memberi amaran ekonomi negara itu terkesan secara serius akibat sekatan tersebut.

Katanya, sebanyak 15 peratus daripada Keluaran Dalam Negara Kasar (KDNK) diancam oleh tindak balas antarabangsa.",2025-08-11
Utusan Malaysia,Geran MPKK ditambah sehingga RM100 juta - Utusan Malaysia,https://www.utusan.com.my/nasional/2019/04/geran-mpkk-ditambah-sehingga-rm100-juta/,2019-04-30,,"MELAKA 30 April – Kementerian Pembangunan Luar Bandar (KPLB) akan menambah jumlah peruntukan Geran Majlis Pengurusan Komuniti Kampung (MPKK) sehingga RM100 juta berbanding peruntukan sedia ada pada tahun ini iaitu sebanyak RM50 juta, kata Menterinya Datuk Seri Rina Mohd Harun. Beliau berkata penambahan peruntukan itu bagaimanapun akan melihat kepada jumlah permohonan yang diterima daripada 15,441 MPKK di seluruh negara dan penilaian semula bajet KPLB pada pertengahan tahun ini.",2025-08-11
Utusan Malaysia,Usia 10 tahun diajar berjimat cermat - Utusan Malaysia,https://www.utusan.com.my/nasional/2019/08/usia-10-tahun-diajar-berjimat-cermat/,2019-08-23,,"SHAH ALAM 23 Ogos – Usia hijau dalam lingkungan 10 tahun merupakan masa yang paling sesuai untuk seorang pelajar belajar berjimat-cermat dalam berbelanja. Menurut Pengurus Besar Yayasan Pintar, Noorzalina Masom, pihaknya bekerjasama dengan pihak Tesco untuk mendidik pelajar Tahun Empat bagaimana membeli-belah tanpa pembaziran melibatkan sama ada wang atau produk yang dibeli. “Kita ingin mendidik pelajar di sini (Tesco) bagaimana membeli-belah barang secara berhemat.",2025-08-11
Utusan Malaysia,Tragedi banjir Laut Mati - Utusan Malaysia,https://www.utusan.com.my/nasional/2018/10/tragedi-banjir-laut-mati/,2018-10-26,,"AMMAN 26 Okt. – Sekurang-kurangnya 20 orang, kebanyakannya murid dan guru, maut dalam kejadian banjir kilat ketika melakukan aktiviti luar melawat kolam air panas berhampiran Laut Mati dekat sini. Kakitangan hospital dan anggota penyelamat menyifatkan bencana itu antara yang terburuk dalam negara bagi tempoh beberapa tahun. Menurut Ketua Polis, Jeneral Brigedier Farid al Sharaa, seramai 34 orang berjaya diselamatkan dalam satu operasi menyelamat besar-besaran membabitkan helikopter polis dan beratus-ratus tentera.",2025-08-11
Utusan Malaysia,[SIDANG DUN SABAH] Rentas daerah di Sabah kembali kepada sistem zon - Utusan Malaysia,https://www.utusan.com.my/terkini/2021/09/sidang-dun-sabah-rentas-daerah-di-sabah-kembali-kepada-sistem-zon/,2021-09-23,,"KOTA KINABALU: Kerajaan  Negeri Sabah akan mula membenarkan aktiviti rentas daerah selepas 70 peratus penduduk dewasa di negeri ini menerima dua dos vaksin yang lengkap.

Menteri Kerajaan Tempatan dan Perumahan, Datuk Seri Masidi Manjun berkata, pembukaan sempadan itu bagaimanapun akan dilakukan secara berperingkat dengan memperkenalkan semula sistem zon.

“Saya telah berbincang dengan pengarah Jabatan Kesihatan Negeri Sabah (JKNS) dan kami sepakat agar pada masa terdekat ini, Sabah akan kembali kepada sistem zon kerana 60 peratus populasi dewasa Sabah sudah divaksin.

“Oleh itu, kita akan kembali bahagikan Sabah kepada enam zon dan penduduk di setiap zon bebas merentas daerah dalam zon yang sama, kecuali daripada atau ke daerah yang belum mencapai tahap vaksinasi 60 peratus,” katanya semasa ucapan penggulungan pada persidangan Dewan Undangan Negeri (DUN) ke-16, hari ini.

Masidi (Bersatu-Karanaan) berkata, setiap keputusan mahupun perubahan akan dilakukan berdasarkan analisis terhadap data dan situasi semasa.

Mengulas lanjut katanya, segala keputusan yang dibuat dalam menetapkan prosedur operasi standard (SOP) di peringkat negeri ini dilakukan berdasarkan sains dan bukan emosi.

Jelas beliau, Sabah mempunyai kaedah tertentu sebelum memutuskan sesuatu SOP kerana bukan semua polisi yang dilaksanakan di Semenanjung Malaysia boleh dipraktikkan di Sabah seperti penutupan kilang yang mencatatkan kes positif.",2025-08-11
Utusan Malaysia,"Tragedi Double Six: ‘Mana laporan forensik, kotak hitam pesawat’",https://www.utusan.com.my/nasional/2023/04/tragedi-double-six-mana-laporan-forensik-kotak-hitam-pesawat-keluarga/,2023-04-13,,"KOTA KINABALU: Pendedahan laporan tragedi Double Six yang diumumkan semalam tidak berjaya merungkai segala persoalan yang ingin diketahui oleh keluarga mangsa yang terkorban.

Anak kepada salah seorang mangsa, Datuk Donald Peter Mojuntin berkata, laporan yang didedahkan tidak lengkap dan bersifat anti klimaks kerana kesalahan diletakkan kepada seorang individu sahaja iaitu juruterbang pesaw

“Saya berusia 11 tahun semasa nahas berlaku dan kami dengar ada saksi menyatakan berlaku letupan sebelum kapal jatuh ke dalam laut. Tapi, perkara ini tidak disebut dalam laporan semalam.

“Kalau baca laporan itu, semua ini adalah salah juruterbang atau Sabah Air. Bagi saya laporan itu tidak lengkap dan saya percaya bagi keluarga lain, mereka juga inginkan perkara yang sama.

“Kami ingin bertanya mana laporan forensik bangkai pesawat? apa jadi dengan kotak hitam pesawat tersebut?.

“Pendedahan ini hanya menambah penderitaan keluarga yang kehilangan seorang ayah yang hanya berusia 37 tahun semasa tragedi itu berlaku. Malah, persoalan yang timbul sekarang lebih banyak daripada dahulu,” katanya semasa sidang akhbar di kediaman lama keluarganya di Kampung Hungab, Penampang hari ini.

Beliau berkata, berdasarkan laporan yang didedahkan, tiada sebab untuk laporan tersebut diklasifikasikan sebagai rahsia kerajaan di bawah Akta Rahsia Rasmi (OSA) 1972.

Menurut bekas Ahli Parlimen Penampang itu, keluarganya tidak faham kenapa laporan itu perlu diklasifikasikan sebagai OS.

“Adakah ia berkaitan dengan kepentingan awam atau adakah ia diletak di bawah OSA kerana ingin melindungi orang-orang yang berkepentingan?,” soalnya.

Walaupun keluarganya berterima kasih kepada Perdana Menteri, Datuk Seri Anwar Ibrahim kerana menyahklasifikasikan dokumen berkaitan tragedi Double Six itu namun, pendedahan tersebut menimbulkan lebih banyak persoalan berbanding ketenangan kepada keluarga mangsa.

Dalam pada itu, beliau meminta kerajaan persekutuan untuk bekerjasama dengan kerajaan Australia bagi mendedahkan laporan mengenai pesawat tersebut. Jika benar tiada konspirasi maka, laporan forensik yang berkaitan perlu didedahkan.

“Tidak adil untuk meletak kesalahan kepada seorang individu sahaja iaitu juruterbang sedangkan dalam pesawat itu lebih separuh daripada kabinet negeri berada atas pesawat tersebut.

“Laporan penuh berkaitan laporan forensik, kotak hitam dan juga buku log juruterbang tidak harus dirahsiakan kerana ia akan membawa kepada konspirasi. Sembunyikan laporan sebegitu tidak boleh diterima jadi, kita harap laporan kerajaan Australia akan menyebut tentang laporan forensik dan juga kotak hitam pesawat,” katanya.

Donald adalah anak sulung kepada Menteri Kerajaan Tempatan, Datuk Peter Mojuntin yang terkorban dalam nahas pesawat Nomad 9M-ATZ keluaran Australia yang berlaku pada 6 Jun 1976 di Kota Kinabalu. –

Nahas pesawat itu turut mengorbankan Ketua Menteri Sabah ketika itu, Tun Fuad Stephens; Menteri Perhubungan dan Kerja Raya, Datuk Chong Thien Vun; dan Menteri Kewangan Negeri, Datuk Salleh Sulong serta tujuh individu lain.

Pesawat yang dikendalikan oleh Sabah Air itu sedang dalam perjalanan dari Labuan sebelum terhempas di Sembulan iaitu kira-kira dua kilometer dari Lapangan Terbang Kota Kinabalu.",2025-08-11
Utusan Malaysia,JDT mara ke separuh akhir - Utusan Malaysia,https://www.utusan.com.my/nasional/2018/09/jdt-mara-ke-separuh-akhir/,2018-09-29,,"JOHOR BAHRU 29 Sept. – Penyandang juara, Johor Darul Ta’zim (JDT) melangkah ke pusingan separuh akhir Piala Malaysia menewaskan Pahang dengan agregat 3-1 setelah mencatatkan kemenangan 2-0 pada perlawanan suku akhir kedua di Stadium Tan Sri Hassan Yunos, Larkin malam tadi. Safawi Rasid muncul wira Harimau Selatan pada perlawanan itu apabila meledakkan dua jaringan pada minit pertama dan ke-72 bagi menjinakkan pasukan Tok Gajah.",2025-08-11
Utusan Malaysia,Ubahlah persepsi... - Utusan Malaysia,https://www.utusan.com.my/nasional/2018/11/ubahlah-persepsi/,2018-11-16,,"Memasuki usia hampir separuh abad, aktres Haliza Misbun melahirkan kekesalan apabila acap kali diberi tawaran memegang peranan seorang ibu di layar perak mahupun drama televisyen. Kekecewaan itu antara faktor penyebab mengapa dia semakin kurang muncul di layar hanya kerana keengganannya membawakan watak seorang wanita berusia dan prinsip itu terus dipegang tanpa gentar.",2025-08-11
Utusan Malaysia,"Polis tumpas kegiatan curi kereta, pecah kedai - Utusan Malaysia",https://www.utusan.com.my/terkini/2021/06/polis-tumpas-kegiatan-curi-kereta-pecah-kedai/,2021-06-17,,"DUNGUN: Polis menahan dua sahabat yang dipercayai terlibat dalam kegiatan mencuri kenderaan dan pecah kedai perkakasan dalam serbuan berasingan di daerah ini, minggu lalu.

Ketua Polis Daerah, Superintenden Baharudin Abdullah berkata, suspek pertama yang berusia 37 tahun itu ditahan  di Kampung Teluk Lipat pada Khamis lalu disusuli rakannya yang berusia 26 tahun, dua hari kemudian.

Katanya, dalam serbuan itu, polis merampas tiga Proton Waja yang disyaki dicuri dan digunakan dalam kegiatan pecah masuk kedai tersebut.

“Kita turut menjumpai alatan pertukangan  dan jumlah keseluruhan rampasan dianggarkan bernilai lebih RM70,000,” katanya dalam sidang akhbar di Ibu pejabat Polis Daerah (IPD) Dungun, di sini hari ini.

Baharudin berkata, polis menerima dua laporan kes pecah masuk kedai perkakasan pada Mei lalu sekali gus tidak menolak kemungkinan barangan yang dicuri itu kemudian dijual dengan harga lebih murah di pasaran tempatan.

Menurutnya, kedua-dua suspek dikesan positif metamfetamin dan mempunyai rekod lampau jenayah serta dadah.

“Mereka direman sehingga 20 Jun ini dan kes disiasat mengikut Seksyen 379A dan Seksyen 457 Kanun Keseksaan,” katanya.",2025-08-11
Utusan Malaysia,Ibarat perlawanan tinju - saksi - Utusan Malaysia,https://www.utusan.com.my/nasional/2018/11/ibarat-perlawanan-tinju-saksi/,2018-11-13,,"KUALA LUMPUR 13 Nov. – Seorang bekas penuntut Universiti Pertahanan Nasional Malaysia (UPNM) menggambarkan kejadian pukul yang menimpa rakan sebiliknya iaitu Pegawai Kadet Zulfarhan Osman Zulkarnain, tidak ubah seperti perlawanan tinju. Mohd.",2025-08-11
Utusan Malaysia,Jokowi: Kalah Pemilu pasti tidak puas hati - Utusan Malaysia,https://www.utusan.com.my/nasional/2019/05/jokowi-kalah-pemilu-pasti-tidak-puas-hati/,2019-05-20,,"JAKARTA 20 Mei – Presiden Joko Widodo atau Jokowi meminta mereka yang tidak ber­puas hati dengan keputusan pemilihan umum (Pemilu) 2019 supaya menggunakan saluran yang bersesuaian dengan undang-undang. Detik News yang memetik Jokowi sebagai berkata, adalah sesuatu yang lumrah bagi pihak yang kalah tidak berpuas hati dengan keputusan. “Yang namanya kalah ya mesti tidak berpuas hati. Tidak ada pihak yang kalah itu akan puas.",2025-08-11
Utusan Malaysia,"Pasangan guru maut, tiga anak cedera kemalangan - Utusan Malaysia",https://www.utusan.com.my/nasional/2023/02/pasangan-guru-maut-tiga-anak-cedera-kemalangan/,2023-02-04,,"KEMAMAN : Pasangan guru maut dan tiga anaknya cedera selepas kenderaan serbaguna (MPV) yang dinaiki mereka terbabas di Kilometer 274, berhampiran susur keluar Plaza Tol Cheneh, Lebuhraya Pantai Timur 2 (LPT2), di sini, petang tadi.

Dalam kejadian kira-kira pukul 4 petang, Arbain Baharudin, 47, dan isterinya, Rosmayati Bakar@Lalar, 48, yang merupakan guru di Sekolah Menengah Agama Persekutuan, Kajang, Selangor meninggal dunia di lokasi kejadian selepas cedera parah di beberapa bahagian badan.

Tiga anak mereka, Farah Najwa, 20, Fatin Najla, 10, dan Faikal Nabila, 8, masing-masing mengalami kecederaan di tangan, kaki dan muka.

Ketua Polis Daerah Kemaman, Superintenden Hanyan Ramlan berkata, ketika kejadian, mangsa sekeluarga yang tinggal di Kajang dipercayai dalam perjalanan pulang ke kampung mereka di Kampung Gelugor, Kerteh, selepas menghantar salah seorang anak lelakinya di Politeknik Sultan Haji Ahmad Shah, Kuantan.

“Kejadian dipercayai berlaku apabila Toyota Estima yang dinaiki mereka dari arah Kuantan menghala ke Kuala Terengganu, tiba-tiba hilang kawalan lalu terbabas ke kiri jalan.

“Kenderaan tersebut kemudiannya turut berpusing beberapa kali ke arah kanan jalan sebelum terhenti di pembahagi lebuh raya,” katanya ketika ditemui pemberita di lokasi kejadian di sini petang tadi.

Hanyan berkata, impak pelanggaran tersebut menyebabkan pasangan suami isteri tersebut tercampak lima hingga 10 meter dari kenderaan mereka.

“Ketiga-tiga anak mangsa yang cedera telah dibawa ke Unit Kecemasan Hospital Kemaman untuk menerima rawatan manakala mayat mangsa telah dibawa ke unit forensik hospital sama untuk tindakan lanjut.

“Kes disiasat di bawah Seksyen 41 (1) Akta Pengangkutan Jalan 1987,” katanya.",2025-08-11
Utusan Malaysia,Tun M masih di IJN - Utusan Malaysia,https://www.utusan.com.my/terkini/2021/12/tun-m-masih-di-ijn/,2021-12-17,,"PETALING JAYA: Bekas Perdana Menteri, Tun Dr. Mahathir Mohamad masih menjalani pemeriksaan kesihatan di Institut Jantung Negara (IJN) untuk tempoh beberapa hari lagi.

Menurut kenyataan IJN, Ahli Parlimen Langkawi tersebut kini sedang menjalani beberapa rawatan yang dijangka selesai dalam beberapa hari.

“Tun Dr. Mahathir sedang menjalani beberapa rawatan yang dijangka selesai untuk tempoh beberapa hari. Beliau kekal berada di IJN sepanjang tempoh berkenaan.

“Memandangkan terikat dengan prosedur standard operasi (SOP), tiada pelawat dibenarkan melawat Yang Amat Berbahagia Tun,” kata kenyataan itu hari ini.

Semalam Dr. Mahathir dimasukkan ke IJN pada pukul 7 petang bagi menjalani pemeriksaan kesihatan dan pemerhatian susulan.

Perkara itu dimaklumkan oleh IJN yang memaklumkan beliau dijangka berada di pusat rawatan itu untuk tempoh beberapa hari.",2025-08-11
Utusan Malaysia,Lawatan Muhyiddin ke AS tingkat hubungan keselamatan - Utusan Malaysia,https://www.utusan.com.my/nasional/2019/09/lawatan-muhyiddin-ke-as-tingkat-hubungan-keselamatan/,2019-09-16,,"WASHINGTON DC 16 Sept. – Malaysia berusaha untuk memperkukuhkan hubungan dengan Amerika Syarikat (AS) di tengah-tengah cabaran keselamatan yang timbul akibat isu seperti keganasan dan kebimbangan mengenai perkara-perkara seperti pemerdagangan orang dan migrasi secara haram apabila Menteri Dalam Negeri, Tan Sri Muhyiddin Yassin bertemu dengan para pegawai kanan Amerika Syarikat.",2025-08-11
Utusan Malaysia,Tidak perlu persoal penganjuran hari terbuka ATM - Utusan Malaysia,https://www.utusan.com.my/nasional/2019/04/tidak-perlu-persoal-penganjuran-hari-terbuka-atm/,2019-04-20,,"KUALA LUMPUR 20 April – Penganjuran Hari Terbuka Angkatan Tentera Malaysia (ATM) di mana masyarakat awam boleh mengunjungi pangkalan-pangkalan tentera dan melihat sendiri aset ketenteraan milik negara dengan lebih dekat tidak perlu dipersoal atau dikritik sewenang-wenangnya. Hal demikian kerana menurut Presiden Kelab Veteran Komando Malaysia, Sani Osman, perkara tersebut tidak menjadi masalah sehingga boleh mengancam keselamatan negara.",2025-08-11
Utusan Malaysia,Putin cuba ‘pancing’ benua Afrika jadi sekutu - Utusan Malaysia,https://www.utusan.com.my/luar-negara/2023/07/putin-cuba-pancing-benua-afrika-jadi-sekutu/,2023-07-29,,"MOSCOW: Presiden Russia, Vladimir Putin didakwa cuba memancing sokongan pemimpin benua Afrika untuk menjadi sekutunya melalui tawaran bekalan bijiran dan penghapusan hutang selain menggalakkan perjuangan bersama menentang neokolonialisme semasa sidang kemuncak di St Petersburg kelmarin.

Putin dilaporkan menghadiri sidang kemuncak Russia-Afrika selama dua hari bermula Khamis lalu yang turut dilihat sebagai medan menguji sokongan yang diterima Moscow di benua Afrika walaupun berdepan penolakan antarabangsa berikutan peperangan di Ukraine.

“Perhatian Russia terhadap benua Afrika semakin berkembang. Afrika adalah pusat kuasa baharu.

“Peranan politik dan ekonominya berkembang dengan pesat. Semua orang perlu mengambil kira realiti ini,” kata Putin ketika berucap pada sesi akhir sidang kemuncak itu.

Lapor Al Jazeera , Putin menjanjikan bijirin percuma kepada enam negara benua Afrika dan memberi jaminan bahawa Moscow akan berusaha menghalang krisis makanan global seminggu selepas menarik diri daripada perjanjian membenarkan Ukraine mengeksport produk ladangnya merentasi Laut Hitam.

Pemimpin Russia itu juga menyebut tentang kesepakatan bersama untuk menentang neokolonialisme, amalan menggunakan sekatan tidak sah dan percubaan untuk menjejaskan nilai moral tradisional di benua itu.

Wakil 49 negara, termasuk 17 ketua negara menghadiri sidang kemuncak di bandar Russia itu.

Semua pemimpin berkenaan menandatangani deklarasi bersama yang menyeru penubuhan dunia multipolar yang lebih adil, seimbang dan stabil termasuk menentang dengan tegas semua jenis konfrontasi antarabangsa di benua Afrika.

Russia turut merancang untuk membina kawasan perindustrian dan kilang serta meningkatkan misi diplomatik di benua itu.

Putin berkata, para pemimpin benua itu juga bersetuju untuk meningkatkan kerjasama dalam bantuan, tenaga dan perdagangan, termasuk melalui pertukaran secara konsisten kepada mata wang negara bagi transaksi komersial.

Pemimpin Rusia itu juga berjanji untuk membantu negara-negara Afrika mendapatkan pampasan bagi kerosakan yang dilakukan oleh pemerintahan kolonial serta pemulihan khazanah budaya yang dirompak.",2025-08-11
Utusan Malaysia,Peng Soon -Yee See keluar BAM,https://www.utusan.com.my/sukan/2022/11/peng-soon-yee-see-keluar-bam/,2022-11-04,,"PETALING JAYA: Persatuan badminton Malaysia (BAM) mengesahkan gandingan beregu campuran negara, Chan Peng Soon dan Cheah Yee See mengambil keputusan untuk mengundur diri dari badan induk itu.

Keputusan itu diumumkan Setiausaha Agung BAM, Datuk Kenny Goh dalam satu sidang media di Akademi Badminton Malaysia, Bukit Kiara sebentar tadi.

Bagaimanapun kedua pemain itu masih bersama dengan BAM sehingga tamat notis pengunduran diri sehingga 30 November.

Sebelum ini, seorang lagi pemain beregu campuran negara, Peck Yen Wei turut umum pengunduran diri dari badan induk itu pada Isnin lalu.",2025-08-11
