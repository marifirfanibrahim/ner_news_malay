News_Source,Title,Source_URL,Publish_Date,Category,Summary,Scrape_Date
Utusan Malaysia,Operasi kesan helikopter Eurocopter EC120B disambung hari ini,https://www.utusan.com.my/nasional/2022/09/operasi-kesan-helikopter-eurocopter-ec120b-disambung-hari-ini-polis/,2022-09-12,,"TAPAH: Operasi mengesan helikopter jenis Eurocopter EC120B yang ‘hilang’ daripada radar selepas berlepas dari Lapangan Terbang Sultan Abdul Aziz Shah, Subang semalam, disambung pada pukul 8 pagi tadi.

Ketua Polis Daerah Tapah, Superintenden Wan Azharuddin Wan Ismail berkata, operasi itu melibatkan kekuatan seramai 10 pegawai dan 197 anggota Polis Diraja Malaysia (PDRM), Jabatan Bomba dan Penyelamat Malaysia (JBPM), Pasukan Mencari dan Menyelamat Khas Malaysia (SMART), Pasukan Gerakan Am (PGA) Bidor dan Jabatan Perhutanan.

“Operasi pencarian dibahagikan kepada lima kumpulan melibatkan pelbagai agensi penyelamat di dua sektor iaitu di Hutan Simpan Chikus dan Kampung Kenangan.

“Operasi mencari mangsa dijalankan dalam radius lima kilometer dari lokasi terakhir helikopter mangsa dikesan Pusat Kawalan Trafik Udara Kuala Lumpur (KLATCC),” katanya ketika ditemui di Balai Polis Bidor di sini hari ini.

Menurut beliau, sebuah helikopter dari Unit Udara PDRM turut diterbangkan dalam operasi berkenaan.

Penerbangan helikopter Eurocopter EC120B dengan pendaftaran N409HH milik syarikat swasta itu dilaporkan gagal dihubungi KLATCC pada pukul 12.16 tengah hari semalam.

Helikopter yang dikendalikan seorang juruterbang dipercayai bukan warga tempatan itu berlepas dari Subang pada pukul 11.37 pagi dan dijadualkan tiba di Lapangan Terbang Sultan Azlan Shah (LTSAS) di Ipoh pada pukul 12.37 tengah hari.

Terdahulu, Ketua Polis Perak, Datuk Mohd. Yusri Hassan Basri berkata, pihaknya menerima maklumat kejadian itu pada pukul 3 petang di mana lokasi terakhir helikopter dikesan berhampiran Hutan Simpan Chikus.

Katanya, atur gerak pencarian dijalankan di kawasan sempadan Hilir Perak dan Bidor bagi mengesan helikopter dan juruterbang.

“Kita juga menerima maklumat daripada orang awam yang memaklumkan mendengar bunyi kuat helikopter terbang rendah di kawasan belakang rumah di Kampung Kenangan, Jalan Bidor-Teluk Intan.

“Pasukan penyelamat akan menumpukan carian di Hutan Simpan Chikus yang merupakan lokasi terakhir helikopter dikesan pusat kawalan,” katanya.",2025-08-08
Utusan Malaysia,"IPCMC belum dimuktamadkan, perlu maklum balas - Utusan Malaysia",https://www.utusan.com.my/nasional/2019/03/ipcmc-belum-dimuktamadkan-perlu-maklum-balas/,2019-03-25,,"KUALA LUMPUR 25 Mac- Menteri Dalam Negeri berpendapat proses maklum balas daripada pelbagai pihak berkaitan diperlukan sebelum Suruhanjaya Bebas Aduan dan Salah Laku Polis (IPCMC) dimuktamadkan. Tan Sri Muhyiddin Mohd. Yassin berkata, walaupun pihak kerajaan bersetuju untuk memperkasakan IPCMC namun perkara itu masih memerlukan pemahaman mendalam. “Saya kira ini memerlukan proses maklum balas Polis Diraja Malaysia (PDRM) dan agensi penguat kuasa lain agar dapat diterima baik oleh semua pihak.",2025-08-08
Utusan Malaysia,Macam tahu-tahu sahaja tengah tak ada job - Ezad Lazim - Utusan Malaysia,https://www.utusan.com.my/gaya/hiburan/2021/11/macam-tahu-tahu-sahaja-tengah-tak-ada-job-ezad-lazim/,2021-11-13,,"PETALING JAYA: Penyanyi yang juga anggota kumpulan Exists, Ezad Lazim cemas selepas menerima satu mesej yang menawarkan pekerjaan sebagai ‘anak ikan’ atau gigolo.

Ezad yang tidak menyangka dengan apa yang diterimanya itu sempat berkongsi kandungan mesej tersebut di Instagramnya.

“Zaman-zaman ekonomi terkesan ini masih ada peluang pekerjaan yang lumayan.

“Wow… siapa yang WhatsApp aku ni. Macam tahu-tahu sahaja tengah tak ada job (pekerjaan),” tulisnya berseloroh.

Ezad bagaimanapun tidak mengenali individu yang menghantar mesej tersebut.

Mesej yang dihantar menerusi aplikasi WhatsApp itu antara lain menawarkan bayaran lumayan antara RM30,000 hingga RM40,000 dengan syarat perlu melayan kehendak seksual wanita umur pertengahan dan lanjut yang bergelar Sugar Mummy.

“Salam, helo. Adakah anda ingin melakukan hubungan dengan kami yang menghubungkan anda dengan mummy gula (Sugar Mummy) yang akan membayar anda RM30k hinggan RM40k setiap malam jika anda dapat memuaskan mereka secara seksual,” tulis individu tidak dikenali tersebut.

Perkongsian Ezad ini menerima pelbagai reaksi dari netizen yang menulis di ruangan komen.

Antaranya seorang pengguna IG yang memberitahu turut menerima mesej yang sama menerusi WhatsApp.

“Hahaha, baru sahaja dapat tadi pagi. Saya report (laporkan) dan block (sekat) terus,” komen jayryker_.",2025-08-08
Utusan Malaysia,UMNO Selangor cadang enam calon - Utusan Malaysia,https://www.utusan.com.my/nasional/2019/01/umno-selangor-cadang-enam-calon/,2019-01-18,,"KUALA LUMPUR 18 JAN. – Jawatankuasa Pengurusan UMNO Selangor akan mencadangkan lima atau enam nama calon untuk bertanding dalam Pilihan Raya Kecil (PRK) Dewan Undangan Negeri (DUN) Semenyih. Pengerusi Badan Perhubungan UMNO Selangor, Datuk Seri Is­mail Sabri Yaakob berkata, kesemua nama calon itu akan dikemukakan kepada UMNO Pusat untuk dipilih seterusnya dimuktamad­kan.",2025-08-08
Utusan Malaysia,"Diperdaya sindiket Macau Scam, dua suri rumah rugi besar - Utusan Malaysia",https://www.utusan.com.my/nasional/2019/04/diperdaya-sindiket-macau-scam-dua-suri-rumah-rugi-besar/,2019-04-11,,"KUALA LUMPUR 11 April – Panik dituduh terlibat kes pengubahan wang haram sebanyak RM1.2 juta, seorang suri rumah di Miri, Sarawak mengalami kerugian apabila wang simpanannya berjumlah RM239,000 lesap setelah diperdaya sindiket Macau Scam. Memetik laporan Utusan Borneo, mangsa berusia 40 tahun itu dikatakan telah dihubungi seorang lelaki yang memperkenalkan diri sebagai pegawai dari Jabatan Kastam Diraja Malaysia (JKDM).",2025-08-08
Utusan Malaysia,Op Motosikal: 31 saman pelbagai kesalahan,https://www.utusan.com.my/berita/2024/02/op-motosikal-31-saman-pelbagai-kesalahan/,2024-02-08,,"PETALING JAYA : Sebanyak 31 saman atas pelbagai kesalahan dikeluarkan polis dalam Op Motosikal di sekitar Lorong Cantik, Jalan Kemajuan, Kampung Pandan, Ampang dekat sini pada 3 Februari lalu. Menerusi operasi bermula 9.30 malam oleh Bahagian Siasatan dan Penguatkuasaan Trafik, Ibu Pejabat Polis (IPD) Ampang Jaya itu turut menyita sembilan buah kenderaan. Ketua Polis Daerah Ampang Jaya, Asisten Komisioner Mohd.",2025-08-08
Utusan Malaysia,Dua rakyat Malaysia di Guantanamo bakal dibawa pulang,https://www.utusan.com.my/nasional/2024/01/dua-rakyat-malaysia-ditahan-di-kem-tahanan-taluk-guantanamo-bakal-dibawa-pulang/,2024-01-17,,"HAVANA: Dua rakyat Malaysia yang ditahan oleh Amerika Syarikat dalam kem tahanan di Teluk Guantanamo, Cuba akan dibawa pulang selepas mereka mengaku bersalah atas pertuduhan bersubahat dalam pengeboman Bali pada 2002. Kejadian itu mengorbankan lebih 200 orang. Selepas pengakuan bersalah itu, mahkamah akan menjatuhkan hukuman ming­gu hadapan dan mereka dijangka dibenarkan menjalani hukuman di Malaysia.",2025-08-08
Utusan Malaysia,UFC: Kejuaraan Khabib Nurmangomedov tidak akan dilucutkan - Utusan Malaysia,https://www.utusan.com.my/nasional/2018/10/ufc-kejuaraan-khabib-nurmangomedov-tidak-akan-dilucutkan/,2018-10-10,,"LOS ANGELES 9 Okt. – Kejuaraan UFC lightweight Khabib Nurmagomedov tidak akan dilucutkan walaupun dia telah mencetuskan pergaduhan selepas perlawanan menentang Conor McGregor Sabtu lalu. Khabib, 30, yang mengekalkan gelaran itu selepas menewaskan McGregor pada pusingan keempat pertarungan di Las Vegas, telah mencatatkan kemenangan 27-0 dalam kerjaya profesionalnya termasuk 11 di gelanggang UFC.",2025-08-08
Utusan Malaysia,UMNO Sabah akan terus kekal - Utusan Malaysia,https://www.utusan.com.my/nasional/2018/12/umno-sabah-akan-terus-kekal/,2018-12-11,,"KUALA LUMPUR 11 Dis. – Walau apapun yang berlaku, UMNO di Sabah akan terus diperkukuh malah dikekalkan termasuklah diberikan kuasa autonomi parti di negeri itu. Ketua Penerangan UMNO, Datuk Dr. Shamsul Anuar Nasarah berkata, proses ini sedang dilakukan bagi memperkuat serta membolehkan UMNO Sabah diberikan lebih besar peranan dan tanggungjawab. “Oleh itu, tidak timbul isu UMNO di Sabah akan dibubarkan. Walaupun terdapat pimpinan di Sabah bertindak keluar daripada UMNO.",2025-08-08
Utusan Malaysia,Lagi petinju pro mati dalam masa dua hari - Utusan Malaysia,https://www.utusan.com.my/nasional/2019/07/lagi-petinju-pro-mati-dalam-masa-dua-hari/,2019-07-26,,"BUENOS AIRES – Seorang lagi petinju profesional menemui maut apabila Hugo Santillan dari Argentina disahkan mati selepas bertarung menentang pemegang tali pinggang lightweight Majlis Tinju Dunia (WBC), Eduardo Abreu dari Uruguay di sini awal hari ini. Ini merupakan kematian kedua dalam tempoh dua hari dalam sukan tinju selepas petinju Rusia, Maxim Dadashev turut menerima nasib sama apabila disahkan mati semalam selepas beberapa hari bertarung di Amerika Syarikat.",2025-08-08
Utusan Malaysia,"RM127,000 manfaat 9 masjid, 41 surau - Utusan Malaysia",https://www.utusan.com.my/berita/2022/04/rm127000-manfaat-9-masjid-41-surau/,2022-04-07,,"PETALING JAYA: Sembilan buah masjid dan 41 buah surau dalam kawasan Parlimen Segambut menerima sumbangan bersempena bulan Ramadan.

Ahli Parlimen Segambut, Hannah Yeoh berkata, sumbangan keseluruhan yang bernilai RM127,000 itu diharapkan boleh melancarkan urusan masjid dan surau dalam kawasan itu sepanjang menempuh bulan Ramadan.

“Keseluruhan sumbangan kepada pihak masjid dan surau berjumlah RM127,000. Sejumlah RM5,000 telah pun diberikan kepada setiap masjid manakala RM2,000 akan disalurkan kepada setiap buah surau sejurus sahaja selepas mendapat kelulusan daripada Pejabat Pembangunan Persekutuan Negeri Wilayah Persekutuan, Unit Penyelarasan Pelaksanaan (ICU JPM).

“Program ini merupakan acara tahunan pejabat saya setiap kali menjelang bulan Ramadan dan saya berharap sumbangan kecil ini sedikit sebanyak dapat membantu mengimarahkan masjid dan surau di sepanjang bulan Ramadan.

“Selain itu juga, program seperti ini membantu mengekalkan hubungan baik antara pejabat saya serta pihak masjid dan surau di dalam Parlimen Segambut,” katanya dalam satu kenyataan.

Terdahulu, Hannah telah menyampaikan sumbangan 80 set langsir Europa yang disumbangkan oleh Acacia Fabrics.

Beliau mengharapkan supaya sumbangan itu dapat memeriahkan suasana Aidilfitri yang bakal tiba untuk keluarga terpilih B40 di Segambut.

Hannah juga menzahirkan harapannya supaya silaturahim antara semua kaum di Malaysia dapat dieratkan.

“Semoga program seperti ini akan dapat diteruskan pada masa yang akan datang. Saya percaya hubungan baik antara kita melangkaui bangsa dan agama mampu membina kesatuan hati yang lebih baik sesama kita,” katanya.",2025-08-08
Utusan Malaysia,Ronaldo menjengkelkan - Utusan Malaysia,https://www.utusan.com.my/sukan/2021/06/ronaldo-menjengkelkan/,2021-06-26,,"LONDON: Jurulatih Hungary, Marco Rossi melabelkan Cristiano Ronaldo sebagai ‘menjengkelkan’ dan tidak senang dengan cara bintang Portugal itu meraikan gol ketika bertemu pasukannya.

Hungary berjaya mengekang Portugal sehingga minit ke-84 pada aksi pertama Kumpulan F, Euro 2020 sebelum Raphael Guerreiro memecah kebuntuan.

Ronaldo kemudian menambah dua gol lagi untuk membolehkan pasukannya menang 3-0.

Jaringan pertama Ronaldo hasil sepakan penalti membolehkannya mengatasi rekod Michel Platini selaku penjaring terbanyak Euro dengan 10 gol.

Bagaimanapun Rossi menyifatkan reaksi Ronaldo ketika menjaringkan gol agak keterlaluan.

“Ronaldo seorang yang hebat tetapi ada masanya dia agak menjengkelkan.

“Selepas menyempurnakan sepakan penalti ketika bertemu kami, dia meraikan gol itu seolah-olah menjaringkan bermain dalam perlawanan final .

“Ramai yang menyedarinya,” katanya kepada Gazzetta dello Sport.

Ronaldo, 36, memecah satu lagi rekod  selepas menyempurnakan dua penalti ketika Portugal seri 2-2 menentang Perancis dalam aksi penutup kumpulan.

Dua jaringannya membolehkan dia mengumpul 109 gol, sekali gus menyamai rekod legenda Iran, Ali Daei selaku penjaring terbanyak sepanjang zaman di pentas antarabangsa.",2025-08-08
Utusan Malaysia,"Polis bongkar makmal dadah heroin, rampas dadah bernilai RM5.78 juta - Utusan Malaysia",https://www.utusan.com.my/nasional/2023/08/polis-bongkar-makmal-dadah-heroin-rampas-dadah-bernilai-rm5-78-juta/,2023-08-18,,"GEORGE TOWN: Polis berjaya membongkar makmal haram memproses dadah serta merampas dadah jenis heroin dan heroin base bernilai RM5.78 juta dalam siri serbuan di sini dan Bukit Mertajam dekat sini, Selasa dan Rabu lalu.

Dalam serbuan kira-kira pukul 4 petang Selasa hingga keesokkan harinya itu, polis berjaya menahan dua suspek lelaki berusia 42 hingga 46 tahun yang dipercayai terlibat dengan aktiviti memproses dan mengedar dadah jenis heroin untuk pasaran tempatan.

Pengarah Jabatan Siasatan Jenayah Narkotik, Datuk Seri Mohd. Kamarudin Md. Din berkata, suspek pertama berusia 46 tahun ditahan kira-kira pukul 4 petang di Lebuhraya Tun Dr Lim Chong Eu ketika sedang memandu kereta di situ.

Kemudian, katanya, pada hari sama kira-kira pukul 8 malam, suspek kedua berusia 42 tahun ditahan di parkir sebuah pusat membeli belah di Alma, Bukit Mertajam.

”Susulan penahanan suspek, polis berjaya membongkar makmal haram memproses dadah di sebuah kondominium yang disewa suspek di Tanjong Tokong.

”Di makmal haram di kondominium tersebut, polis berjaya merampas dadah yang dianggarkan bernilai RM5.78 juta

“Dadah yang dirampas itu masing-masing heroin base seberat 65.48 kilogram, heroin (13.62 kilogram) dan serbuk kafein (8.48 kilogram),” katanya dalam sidang akhbar di Ibu Pejabat Polis Kontinjen (IPK) Pulau Pinang, di sini hari ini.

Menurut Mohd. Kamarudin, dadah berkenaan dipercayai diseludup masuk menggunakan jalan darat dari Thailand dan pihak polis masih mengesan saki baki ahli sindiket berkenaan.

”Jumlah dadah yang dirampas ini dianggarkan boleh digunakan oleh seramai 4.47 juta penagih dadah.

”Modus operandi yang digunakan sindiket ini adalah menyeludup masuk heroin base dari Thailand, kemudian memprosesnya untuk diedarkan bagi pasaran tempatan,” katanya.

Tambahnya, sindiket itu dipercayai mula aktif sejak awal tahun ini dan suspek berusia 42 tahun didapati mempunyai kepakaran memproses bahan-bahan untuk dijadikan dadah heroin.

”Kedua-dua suspek negatif dadah dan semakan rekod jenayah juga mendapati kedua-dua suspek tidak mempunyai sebarang rekod lampau.

”Kes disiasat di bawah seksyen 39b Akta Dadah Berbahaya 1952 dan suspek direman selama tujuh hari bermula kelmarin bagi membantu siasatan,” katanya.

Dalam pada itu, tambah beliau, tindakan juga diambil di bawah Akta Dadah Berbahaya (pelucuthakan harta) 1988 yang mana mana polis menyita sebuah kenderaan Toyota Estima yang disyaki diperolehi hasil jualan dadah.

”Nilai keseluruhan rampasan dadah dan sitaan ialah RM5.85 juta dan polis akan meneruskan siasatan untuk mengesan saki baki ahli sindiket untuk dibawa ke muka pengadilan,” katanya.",2025-08-08
Utusan Malaysia,NASA akhirnya umum terlibat misi pencarian UFO,https://www.utusan.com.my/luar-negara/2022/05/nasa-akhirnya-umum-terlibat-misi-pencarian-ufo/,2022-05-29,,"CALIFORNIA: Agensi Pentadbiran Aeronautik dan Angkasa Lepas Kebangsaan (NASA) akhirnya mengumumkan terlibat dalam misi pencarian objek terbang tidak dikenal pasti UFO.

Jurucakap NASA mengesahkan pihaknya sedang menilai cara memberikan kepakaran dalam pemerhatian bumi berasaskan angkasa untuk meningkatkan pemahaman Fenomena Udara Tidak Dikenali (UAP) dan berunding dengan pelbagai entiti kerajaan.

Kenyataan itu menandakan satu lonjakan besar bagi pentadbiran yang sebelum ini menolak semua cadangan yang ada kaitan dengan objek terbang yang tidak dikenali.

Sumber memberitahu, projek itu mungkin termasuk pengumpulan bukti daripada mana-mana angkasawan yang menemukan objek tidak dikenali di angkasa, menyemak rakaman data serta membantu menyiasat sebarang penemuan anomali.

“Saya rasa ia akan menjadi gabungan usaha antara saksi pertama kejadian dan angkasawan NASA serta melibatkan semakan semula rakaman arkib sama ada terdapat beberapa penemuan dalam arkib NASA,” katanya lapor Daily Mail .

Sumber mendedahkan pasukan UFO Pentagon meminta rakaman daripada kamera menerusi beberapa misi angkasa lepas NASA sebagai sebahagian daripada penyiasatan mereka.

Sementara itu, Pegawai Kanan Komunikasi Sains NASA, Karen Fox berkata, pihaknya berunding dengan pelbagai entiti kerajaan mengenai cara menggunakan alat sains bagi memberikan penerangan tentang sifat dan asal usul fenomena udara yang tidak dikenal pasti.

Jelasnya, makhluk asing bukanlah satu-satunya penjelasan untuk fenomena aneh di langit.",2025-08-08
Utusan Malaysia,Kecewa tiada bantuan Aidilfitri kepada peneroka - Utusan Malaysia,https://www.utusan.com.my/nasional/2019/05/kecewa-tiada-bantuan-aidilfitri-kepada-peneroka/,2019-05-23,,"KUALA LUMPUR 23 Mei – Naib Presiden UMNO, Datuk Seri Ismail Sabri Yaakob menzahirkan rasa kecewa terhadap keputusan kerajaan untuk tidak menyalurkan bantuan kepada peneroka Felda menjelang Hari Raya Aidilfitri. Keputusan itu nyata memberi kesan kepada peneroka yang ketika ini yang berdepan dengan masalah ketidaktentuan harga komoditi.",2025-08-08
Utusan Malaysia,Piala Air Marine: Afghanistan kekalkan skuad 'dibelasah' Oman hadapi tuan rumah - Utusan Malaysia,https://www.utusan.com.my/nasional/2019/03/piala-air-marine-afghanistan-kekalkan-skuad-dibelasah-oman-hadapi-tuan-rumah/,2019-03-22,,"KUALA LUMPUR 22 Mac – Afghanistan akan membariskan skuad yang sama ketika mereka tumpas 0-5 kepada Oman untuk bertemu Malaysia dalam aksi penentuan tempat ketiga-keempat Piala Air Marine di Stadium Nasional, Bukit Jalil, esok. Jurulatih Afghanistan, Anoush Dastgir berkata, dia percaya skuad bimbingannya kini berada dalam keadaan terbaik selepas berehat dua hari. “Aksi menentang Malaysia sudah pastinya sengit.",2025-08-08
Utusan Malaysia,"Hampir 5,000 doktor kontrak letak jawatan sejak 2016",https://www.utusan.com.my/terkini/2021/09/hampir-5000-doktor-kontrak-letak-jawatan-sejak-2016/,2021-09-15,,"KUALA LUMPUR: Seramai hampir 5,000 doktor kontrak yang terdiri daripada pakar perubatan dan pegawai perubatan telah meletakkan jawatan sejak 2016 hingga Jun 2021.

Menteri Kesihatan, Khairy Jamaluddin Abu Bakar berkata, ia meliputi 948 orang pakar perubatan dan 4,028 pegawai perubatan yang telah meletakkan jawatan.

“Pakar perubatan yang meletak jawatan adalah seramai 158 orang pada 2016, 170 orang pada 2017, 198 orang pada 2018, 229 orang pada 2019, 161 orang pada 2020 dan 32 orang setakat Jun 2021.

“Manakala pegawai perubatan yang meletak jawatan seramai 874 orang pada 2016, 869 orang pada 2017, 734 orang pada 2018, 915 orang pada 2019, 534 orang pada 2020 dan 102 orang setakat Jun 2021,” katanya ketika sesi jawab lisan di Dewan Rakyat hari ini.

Setakat ini, terdapat seramai 23,096 orang pegawai lantikan kontrak yang merangkumi 23,077 pegawai perubatan lantikan kontrak dan 19 orang pakar perubatan lantikan kontrak.

Jumlah keseluruhan pegawai perubatan adalah seramai 55,981 orang iaitu 32,885 pegawai lantikan tetap yang merangkumi 26,892 orang pegawai perubatan lantikan tetap dan 5,993 orang pakar perubatan lantikan tetap.

Beliau menjawab pertanyaan Rusnah Aluai (PH-Tangga Batu) yang meminta Kementerian Kesihatan untuk menyatakan rancangan untuk menjamin masa depan doktor-doktor kontrak agar negara tidak mengalami ‘brain drained’ pada masa akan datang.",2025-08-08
Utusan Malaysia,104 atlet negara buru enam emas di Sukan Komanwel Birmingham,https://www.utusan.com.my/terkini/2022/07/104-atlet-negara-buru-enam-emas-di-sukan-komanwel-birmingham/,2022-07-29,,"PETALING JAYA: Bukan enam tetapi tujuh pingat emas mampu dibawa pulang kontinjen Malaysia pada temasya Sukan Komanwel Birmingham 2022 yang dibuka secara rasmi hari ini sehinggalah 8 Ogos depan.

Walaupun Malaysia meletakkan sasaran enam emas susulan penarikan diri bintang badminton perseorangan lelaki, Lee Zii Jia dan kemalangan jalan raya yang menimpa pemain skuasy wanita S. Sivasangari, tidak mustahil badminton masih mampu membutirkan emas.

Majlis Olimpik Malaysia (MOM), sebelum ini telah mengumumkan sasaran tujuh pingat emas ditetapkan kepada kontinjen negara ke Birmingham bagi menyamai pencapaian pada edisi 2018 di Gold Coast, Australia namun sasaran itu terpaksa diturunkan ekoran ketiadaan Zii Jia dan Sivasangari.

Pada temasya kali ini, kontinjen negara akan diwakili 162 individu membabitkan 104 atlet, 44 pegawai dan 13 kakitangan.

Sukan terjun, angkat berat, badminton, gimrama, boling padang dan powerlifting antara prospek emas buat negara.

Gandingan penerjun, Datuk Pandelela Rinong-Nur Dhabitah Sabri (terjun), Aaron Chia-Soh Wooi Yik (beregu badminton lelaki), Siti Zalina Ahmad-Emma Firyana Saroji (; pasangan boling padang), Muhamad Aznil Bidin (atlet angkat berat), Koi Sie Yan (atlet gimrama, ) dan jaguh powerlifting, Bonnie Bunyau Gustin antara prospek enam pingat emas buat Malaysia,

Skuad terjun negara tampil di Birmingham dengan status juara bertahan dalam acara 10 meter (m) platform seirama wanita selepas Pandelela dan Cheong Jun Hoong menyumbang emas di Gold Coast empat tahun lalu.

Sandaran emas untuk badminton kini dipikul beregu lelaki, Aaron-Wooi Yik yang merupakan pemenang gangsa Sukan Olimpik Tokyo 2020.

Beregu wanita, Pearly Tan-M Thinaah yang kini menduduki ranking No. 11 dunia turut berpotensi melakukan kejutan di temasya berkenaan.

Acara berpasukan campuran diwakili Ng Tze Yong, Goh Jin Wei, Aaron Chia- Soh Wooi Yik dan Pearly Tan- M Thinaah juga dilihat mampu menghadirkan emas bonus buat skuad badminton bagi melepasi sasaran satu pingat emas yang ditetapkan.

Bagi sukan boling padang, gandingan Siti Zalina-Emma yang berjaya memenangi emas dalam acara pairs wanita pada edisi 2018, dilihat mampu mempertahankan pingat tersebut.

Badang negara, Muhamad Aznil Bidin pula mungkin tidak berdepan masalah untuk meraih emas dalam acara angkat berat bagi kategori 61 kilogram (kg) selepas menang emas pada edisi di Gold Coast kategori 62kg.

Skuad gimrama yang tampil tanpa pemenang emas di edisi lalu, Amy Kwan yang bersara pada 2020 menyaksikan tanggungjawab memburu emas itu disandarkan pada tiga gimnas negara iaitu Koi Sie Yan, Ng Joe Ee dan Izzah Amzan.

Jaguh powerlifting, Bonnie pula dijangka terus mengekalkan momentumnya selepas kejayaan memenangi emas Sukan Paralimpik Tokyo 2020 dan muncul juara kategori 72 kilogram (kg) di Kejohanan Powerlifting Para Terbuka Asia Oceania 2022 di Pyeongtaek, Korea Selatan, bulan lalu.

Atlet kelahiran Sarawak itu juga diberikan tanggungjawab sebagai pembawa Jalur Gemilang kontinjen negara di Birmingham bersama atlet skuasy, Aifa Azman. Pada temasya di Gold Coast 2018, Malaysia menuai tujuh emas menerusi sukan angkat berat, terjun, boling padang, gimnastik dan badminton manakala lima perak diraih masing-masing daripada sukan badminton, gimnastik dan angkat berat.

Temasya yang bermula secara rasmi di Stadium Alexander, Birmingham hari ini melibatkan kira-kira 6,500 atlet dari 72 negara Komanwel.",2025-08-08
Utusan Malaysia,Tragedi Double Six: Sabah Air perlu teliti dakwaan Austral,https://www.utusan.com.my/nasional/2023/05/tragedi-double-six-sabah-air-perlu-teliti-dakwaan-australia/,2023-04-30,,"KOTA KINABALU: Bekas Ketua Menteri, Datuk Seri Yong Teck Lee mahu syarikat Sabah Air meneliti dan berbincang mengenai dakwaan yang dinyatakan dalam laporan Australia berhubung tragedi Double Six. Beliau berkata, apa juga pendedahan yang dibuat oleh pasukan penyiasat Australia itu, Sabah Air perlu tampil memberi penjelasan. “Kemungkinan besar per­kara ini adalah tanggungjawab Sabah Air maka, ia perlu diteliti dan dibincang oleh syarikat Sabah Air,” katanya kepada Utusan Malaysia.",2025-08-08
Utusan Malaysia,Rapat saf solat jemaah di Johor seawal Januari - Tosrin,https://www.utusan.com.my/terkini/2021/11/rapat-saf-solat-jemaah-di-johor-seawal-januari/,2021-11-24,,"ISKANDAR PUTERI: Johor sudah bersedia untuk membenarkan jemaah merapatkan saf ketika solat berjemaah di masjid dan surau di negeri ini seperti sedia kala dan tidak lagi perlu melakukan penjarakan fizikal.

Pengerusi Jawatankuasa Hal Ehwal Agama Islam negeri, Tosrin Jarvanthi berkata, cadangan itu akan dipersembahkan kepada Sultan Johor, Sultan Ibrahim Sultan Iskandar bagi mendapatkan perkenan Baginda pada minggu depan.

Beliau berkata, satu mesyuarat bersama Jawatankuasa Dakwah Negeri Johor dan Bahagian Pengurusan Masjid dan Surau Negeri Johor akan diadakan bagi melengkapkan kertas cadangan tersebut sebelum dipersembahkan kepada Sultan Ibrahim.

Tambahnya, ramai yang bertanyakan kepada pihaknya bila solat jemaah di masjid dan surau di negeri ini dapat kembali seperti dahulu sebelum penularan Covid-19 setelah Johor memasuki Fasa Empat Pelan Pemulihan Negara (PPN).

“Oleh itu, kita akan perincikan kertas cadangan prosedur operasi standard (SOP) baharu solat jemaah di masjid dan surau pada minggu depan sebelum dipersembahkan kepada Baginda Tuanku.

“Dua cadangan yang akan diketengahkan dalam kertas cadangan itu ialah solat jemaah dengan kapasiti penuh masjid dan surau tanpa penjarakan sosial dan solat jemaah dengan kapasiti penuh dengan penjarakan sosial.

“Insya-Allah, diharap tatacara SOP baharu solat berjemaah di masjid dan surau di negeri ini tanpa penjarakan fizikal akan diperkenalkan pada awal Januari depan setelah diperkenan Sultan Johor,” katanya pada sidang akhbar sempena Sidang Keempat Dewan Undangan Negeri (DUN) Johor ke-14, di sini hari ini.

Tosrin memberitahu, pihaknya juga akan mendapatkan nasihat Majlis Keselamatan Negara (MKN) dan Kementerian Kesihatan sebelum mempersembahkan cadangan berkenaan kepada Sultan Ibrahim.

Pada bulan lalu, Johor membenarkan solat Jumaat dan solat fardu lima waktu di negeri ini dilaksana dengan mengikut had satu pertiga daripada kapasiti masjid atau surau.

Menurut kenyataan yang dikeluarkan pada 13 Oktober lalu itu, Johor turut membenarkan solat fardu lima waktu dan solat jenazah mematuhi penjarakan fizikal satu meter.

Mengulas lanjut, Tosrin yang juga Ahli Dewan Undangan Negeri (ADUN) Bukit Permai berkata, cadangan pengenalan SOP baharu solat berjemaah tanpa penjarakan sosial itu tertakluk kepada situasi Covid-19 semasa di negeri ini.

“Bagaimanapun, jemaah perlu mematuhi SOP sedia ada seperti perlu lengkap dua dos vaksin. Kita juga akan memastikan semua pegawai masjid dan surau negeri ini yang terdiri daripada imam, bilal dan noja sudah lengkap divaksin,” katanya.",2025-08-08
Utusan Malaysia,Belmadi puji aksi Algeria - Utusan Malaysia,https://www.utusan.com.my/nasional/2019/07/belmadi-puji-aksi-algeria/,2019-07-15,,"MESIR – Ketua jurulatih Algeria, Djamel Belmadi menghamburkan pujian kepada pemainnya apabila memiliki karekter dan kekuatan mental untuk menempah tiket ke final Piala Negara-Negara Afrika hasil jaringan kemenangan yang dilakukan Riyad Mahrez. Mahrez meledak gol kemenangan ketika menewaskan Nigeria 2-1 dan Algeria akan bertemu Senegal untuk merebut trofi kejohanan pada 19 Julai ini. “Kami tahu perlawanan ini sukar sebab kualiti yang dimiliki lawan.",2025-08-08
Utusan Malaysia,Ultras Malaya berlepas ke Bangkok - Utusan Malaysia,https://www.utusan.com.my/nasional/2018/12/ultras-malaya-berlepas-ke-bangkok/,2018-12-05,,"SEPANG 5 Dis. – Sekumpulan 150 peminat Harimau Malaya termasuk anggota kelab Ultras Malaya hari ini terbang ke Bangkok menerusi penerbangan khas AirAsia, bagi menyokong pasukan negara yang akan menentang Thailand dalam perlawanan separuh akhir kedua Piala AFF Suzuki 2018 di Stadium Nasional Rajamangala malam ini.",2025-08-08
Utusan Malaysia,Juventus tersingkir dari Liga Juara-Juara,https://www.utusan.com.my/sukan/2022/10/juventus-tersingkir-dari-liga-juara-juara/,2022-10-25,,"LONDON: Berikut keputusan penuh Liga Juara-Juara yang berlangsung awal pagi ini.

KUMPULAN E RB Salzburg         1-2 Chelsea Dinamo Zagreb 0-4 AC Milan

KUMPULAN F Celtic          1-1 Shakhtar Donetsk RB Leipzig   3-2 Real Madrid

KUMPULAN G Sevilla        3-0 Copenhagen Dortmund 0-0 Man.",2025-08-08
Utusan Malaysia,Tiada laporan polis Siti Kasim terima ugutan,https://www.utusan.com.my/nasional/2023/07/tiada-laporan-polis-siti-kasim-terima-ugutan/,2023-07-25,,"KUALA LUMPUR : Tiada sebarang laporan polis dibuat oleh mana-mana individu berhubung terdapat ugutan yang diterima peguam, Siti Zabedah Kasim atau lebih dikenali sebagai Siti Kasim.

Timbalan Ketua Polis Negara, Datuk Seri Ayob Khan Mydin Pitchay berkata, siasatan terperinci akan dijalankan bagi mengenal pasti suspek.

“Setakat ini, memang tidak ada sebarang laporan berhubung ugutan, polis juga sudah meneliti rakaman kamera litar tertutup (CCTV).

“Polis juga sudah merakam 12 keterangan saksi termasuk mangsa, pemilik bengkel, anggota keselamatan mahkamah dan anggota Jabatan Sukarelawan Malaysia (Rela),” katanya.

Beliau berkata demikian dalam sidang akbar selepas merasmikan Majlis Penyerahan Bendera sempena Kejohanan World Police dan Fire Games Winnipeg 2023 di Bukit Aman.

Hadir sama Pengarah Pengurusan Datuk Seri Azmi Abu Kassim dan Pesuruhjaya Polis Sarawak, Datuk Mohd Azman Ahmad Sapri.

Ayob Khan berkata, berdasarkan laporan awal Unit Pemusnah Bom (UPB) memang terdapat bahan yang boleh menyebabkan letupan.

“Kajian terperinci akan dijalankan, jadi kita tunggu laporan penuh penganalisis makmal.

“Siasatan bergantung kepada bukti, kena tengok siapa mangsa, daripada situ kita akan mungkin akan dapat petunjuk, mungkin masalah perniagaan, masalah sakit hati, keluarga , hutang dan pelbagai motif yang boleh digunakan untuk balas dendam,” jelasnya.

Kata beliau, kes disiasat mengikut Seksyen 7 Akta Letupan 1957.

Pada Jumaat lalu, Siti Kasim membuat laporan polis berhubung penemuan dua botol plastik menyerupai bahan letupan yang diletakkan di brek bahagian tayar belakang kereta jenis Toyota Celica milik peguam dan aktivis sosial itu.

Siti Kasim menyedari objek berkenaan ketika menghantar kenderaannya ke pusat servis kereta di Jalan Maarof, kira-kira 12 tengah hari.",2025-08-08
Utusan Malaysia,"3 Ahli Parlimen, 2 ADUN didakwa mahu lompat masuk PBM - Utusan Malaysia",https://www.utusan.com.my/berita/2022/09/3-ahli-parlimen-2-adun-didakwa-mahu-lompat-masuk-pbm/,2022-09-10,,"JOHOR BAHRU: Datuk Zuraida Kamaruddin mendakwa  tiga Ahli Parlimen dan dua Ahli Dewan Undangan Negeri (ADUN)  akan menyertai parti Parti Bangsa Malaysia (PBM) menjelang Pilihan Raya Umum Ke-15 (PRU15).

Bagaimanapun, Presiden Penganti PBM yang juga Ahli Parlimen Ampang  itu enggan mendedahkan identiti kelima-lima terbabit pada waktu ini.

“Ketika ini PBM ada empat Ahli Parlimen iaitu Ampang (Zuraida), Tebrau (Steven Choong Shiau Yoon), Julau (Larry Sng Wei Shien) dan Silam (Datuk Mohamaddin Ketapi). Ini bermakna ada tiga lagi (Ahli Parlimen) baharu akan sertai PBM.

“Begitu juga dengan ADUN, buat masa ini PBM ada lima ADUN, iaitu tiga di Perak dan dua di Selangor. Jadi, akan ada dua lagi ADUN bakal sertai PBM,” katanya dalam sidang akhbar  di pejabat parti berkenaan di Taman Daya, di sini hari ini.

Turut hadir, Naib Presiden Kanan Parti Bangsa Malaysia (PBM), Steven Choong Shiau Yoon dan kepimpinan PBM yang lain.

Zuraida berkata, PBM mempunyai lebih 40,000 ahli daripada 177 bahagian yang telah didaftarkan, setakat ini.

“Sudah tiba masanya rakyat Malaysia ini dikenali dengan identiti Bangsa Malaysia dan bukan lagi mengikut latar belakang kaum, dan ini adalah keunikan parti ini yang diterajui oleh masyarakat berbilang kaum.

“Malah, kita juga mempunyai kepimpinan daripada golongan berusia dan muda, menjadikan ini sebagai satu kekuatan buat PBM. Walaupun masih baharu, tetapi lebih kuat daripada beberapa parti politik lain sedia ada,” jelasnya.

Terdahulu, Zuraida yang juga Menteri Perusahaan, Perladangan dan Komoditi merasmikan bangunan ibu pejabat PBM Johor.",2025-08-08
Utusan Malaysia,Kerajaan cadang wujudkan estet padi di Sabah,https://www.utusan.com.my/berita/2023/03/kerajaan-cadang-wujudkan-estet-padi-di-sabah/,2023-03-08,,"KOTA KINABALU: Kerajaan Pusat bercadang mewujudkan Estet Padi di Sabah yang akan dibangunkan melalui Lembaga Penyatuan dan Pemulihan Tanah (Felcra) di kawasan yang akan dikenal pasti oleh kerajaan negeri. Timbalan Perdana Menteri, Datuk Seri Dr. Ahmad Zahid Hamidi berkata, ia penting untuk keterjaminan makanan bagi memastikan bekalan padi di Sabah mampu menampung penggunaan tempatan serta disimpan sekiranya ada keperluan.",2025-08-08
Utusan Malaysia,Luka berdarah tetap tinggalkan parut - Fazley Yaakob - Utusan Malaysia,https://www.utusan.com.my/terkini/2021/10/luka-berdarah-tetap-tinggalkan-parut-fazley-yaakob/,2021-10-22,,"KUALA LUMPUR : Terpanggil untuk melontarkan pandangan peribadi setelah mengaku menerima banyak mesej di ruangan Instagram, penyanyi dan selebriti media sosial, Datuk Fazley Yaakob menegur beberapa perkara  mengenai isu penularan kontroversi sebuah rakaman program televisyen baru-baru ini.

Menurut Fazley, dia tidak berniat mahu membuka aib yang telah sememangnya tersebar, tetapi fokusnya agar semua pihak sama-sama menilai dan menjadikan isu tersebut sebagai pengajaran.

“Buat produksi,sering kali program sebegini  melibatkan proses raptai, rakaman live dan suntingan. Adakah pihak produksi yang bersalah? Mungkin ya. Namun tidak boleh di letakkan 100% kesalahan.

“Kerana seringkali berlaku, apa yang di perkatakan ketika rakaman live  di luar kawalan produksi, walaupun tetamu atau artis telah diingatkan berkali-kali.Buat pihak pengacara, adakalanya ‘banter’ atau perbualan balas berlaku secara spontan apabila mendapat reaksi tetamu dan hadirin yang menonton.

“Bila dah teruja, sudah tentu akal menjadi pendek dan hati menjadi seronok. Maka apa yang dibualkan langsung tidak mengambil kira sensitiviti semasa. Bak kata orang bila dah teruja, masing-masing  terlajak bicara,”katanya.

Fazley berkata demikian menerusi satu hantaran di akaun Instagramnya semalam bagi mengulas mengenai isu tersebut yang tular beberapa hari ini di media sosial.

Selain itu, Fazley turut melahirkan rasa kecewa khususnya terhadap rakan artis yang terbabit menerusi program tersebut.

“#Shameonyou! Macam-macam tafsiran yang kalian boleh buat berdasarkan kata-kata ini.  Mana mungkin seorang ayah dan seorang suami begitu mudah memperkatakan perihal rogol dengan begitu selamba dan dijadikan modal perbualan.

“Di mana akal, di mana rasa hormat pada seorang wanita dan rakan artis? Di mana rasa malu apabila anak-anak menonton? Permohonan maaf telah pun di buat, namun makin ramai yang tak puas hati dengan permohonan maaf tersebut. Agak-agak mengapa?

“Pendirian saya? Luka yang berdarah tetap meninggalkan parut. Memaafkan tak bermakna akan melupakan,”katanya.

Dalam pada itu, Fazley meminta agar netizen juga menjaga sikap masing-masing sebagai pengguna media sosial dan jangan terus menghukum mereka yang terbabit.

Menurut Fazley, dia percaya individu yang diperkatakan telah menerima segala cemuhan dan kecaman dan yakin setiap mereka sudah sedar akan kesilapan tersebut dan tak mungkin akan mengulanginya lagi.

“Tak usah diserang isterinya , tak usah dihina keluarganya. Jadilah netizen yang menegur secara konstruktif  dan bukan dengan meletakkan garam pada luka yang sedang berdarah.

“Akhir kata, rogol tidak boleh dibuat permainan bicara dan babak rogol bukan untuk keseronokan sendiri. Wallahualam,”katanya.

Sejak beberapa hari lalu tular di media sosial sedutan rakaman program televisyen yang menghimpunkan beberapa hero filem Melayu yang berkongsikan pengalaman mereka sepanjang bergelar pelakon.

Bagaimanapun, ia bertukar kontroversi apabila pelakon Fauzi Nawawi berkongsi tentang lakonannya ketika menjayakan babak panas bersama pelakon Raja Farah menerusi satu babak rogol dalam filem Anak Halal yang ditayangkan pada tahun 2007.",2025-08-08
Utusan Malaysia,Rasa ‘berdosa’ tidak dapat bantu tugasan anak - Utusan Malaysia,https://www.utusan.com.my/premium/2022/07/rasa-berdosa-tidak-dapat-bantu-tugasan-anak/,2022-07-23,,"Bukan isu baharu bila ibu bapa mengadu tak faham bagaimana mengajar anak mereka.

Subjek teras sama seperti waktu saya belajar sekolah rendah dulu tetapi yang diingini dalam subjek terlalu subjektif dan kadangkala tak masuk akal. Mana-mana wanita dan ibu yang pernah mengajar anak mereka saja tahu bagaimana rasanya bila tidak dapat menepati kehendak soalan.

Soalan berbelit barangkali bertujuan memastikan murid benar-benar menguasai subjek. Pusinglah kiri kanan, atas bawah, kalau murid itu master sudah pasti sukar manapun soalan ia mampu menjawabnya dengan cemerlang.

Akhir-akhir ini semakin kerap juga saya lihat ibu bapa berkongsi soalan anak sekolah rendah di media sosial dan apa yang boleh kita lakukan ialah hanya tersenyum atau memberikan ikon ketawa mengenai perkongisan itu. Walaupun anak saya sudah melepasi tahap sekolah rendah, tetapi risau itu tetap ada memikirkan apa sebenarnya diingini oleh sistem pendidikan kita.

Saya tidak setuju kalau sistem peperiksaan dimansuhkan, tetapi bersetuju andai soalan menepati tahap usia kanak-kanak dan tidak memfokus kepada peperiksaan.

Saya ingat lagi bagaimana struggelnya anak-anak saya sewaktu menduduki peperiksaan Ujian Pencapaian Sekolah Rendah (UPSR) dulu.

Bukan anak sahaja, ibu bapa pun terseret menyertai program persediaan peperiksaan, kiranya rasa ‘berdosa’ kalau tidak turut serta. Itu belum lagi kelas tambahan sekolah dan persendirian. Kalau dapat diputarkan waktu memang saya tidak mahu melaluinya lagi. Anak jadi stres, ibu bapa apatah lagi.

Saya pernah menembual seorang pakar pendidikan dari luar negara yang datang ke Malaysia. Namanya biarkan saya rahsiakan. Bila saya ajukan mengenai bagaimana dengan sistem pendidikan kita daripada kaca mata beliau?

Katanya sistem pendidikan kita bagaikan jingsaw puzzle. Bendanya ada, tetapi tidak dapat dicantumkan bagi menghasilkan sesuatu yang kita mahukan.

Dalam pertemuan dengan seorang rakan yang anaknya belajar United Kingdom (UK), dia menyatakan pendidikan di situ mendidik anak berdikari dan menyiapkan sendiri tugasan sekolah.

Anaknya tidak akan ke mana-mana selagi belum siap kerja sekolah. Komitmen itulah sebenarnya ukuran murid yang matang. Bukannya semua bertanya ibubapa.

Situasi tengah malam anak-anak baru teringat nak membeli barangan seni bukan luar biasa. Adalah lebih manis kalau keperluan itu boleh dibeli dari kedai buku atau koperasi sekolah. Memudahkan banyak pihak.

Dalam video tular di Jepun murid tadika membersihkan sendiri bilik darjah dan tandas, ramai memuji. Kalau tanya pendapat, saya setuju sebab itulah asas kepada kehidupan manusia. Tidak perlu belajar aras tinggi kalau yang asas itu masih belum kita kuasai.

NOR AFZAN MOHAMAD YUSOF, Penolong Pengarang Berita, Utusan Malaysia.",2025-08-08
Utusan Malaysia,"Penduduk lima kampung gelisah, dalam dilema",https://www.utusan.com.my/nasional/2023/01/1200-penduduk-lima-kampung-gelisah-dilema-selepas-lebih-60-tahun-tanah-dituntut-individu-yang-mendakwa-ada-geran/,2023-01-30,,"PADANG BESAR: Lebih 1,200 penduduk membabitkan lima buah kampung di sini dilema dan bimbang selepas kawasan yang dibangunkan sejak lebih 60 tahun itu mula dituntut dalam kalangan individu yang mendakwa mempunyai geran hak milik tanah berkenaan.

Kawasan yang menjadi tuntutan itu membabitkan Kampung Baru Batu 18, Kampung Kubang Nerong, Seri Sepakat, Kampung Padang Wan Nit dan Kampung Seri Kesinai di sini.

Difahamkan penduduk di semua kampung terbabit tidak mempunyai geran tanah tetapi mendakwa diberikan kebenaran oleh kerajaan negeri memba­ngunkan kawasan seluas 80 hektar yang dulunya hutan tebal menjadi tempat kediaman dan pertanian sejak 1960-an, termasuk beberapa kawasan lagi di negeri ini.

Sejak lewat 1980-an mereka sentiasa memohon geran daripada kerajaan negeri dan pejabat tanah ketika itu, namun ditolak apabila mendakwa kawasan itu sudah mempunyai pemilik.

Bercakap kepada Utusan Malaysia , seorang penduduk, Fadzilah Din, 60, yang sudah lebih 55 tahun menetap di Kampung Baru Batu 18 di sini berkata, mereka sudah menetap di situ sejak puluhan tahun lalu dan kebelakangan ini mula ada individu-individu mendakwa mempunyai geran tanah mula menuntut kawasan ini.

“Setiap hari saya susah hati memikirkan masa depan kami. Kami dah usahakan kawasan ini sudah terlalu lama dan apabila sudah dibangunkan menjadi kediaman dan kawasan pertanian, ada orang menuntut. Saya pergi mahkamah sudah dua kali tapi tidak pernah pun berjumpa tuan tanah yang mendakwa tanah berkenaan milik mereka.

Seorang lagi penduduk, Ismail Daut, 52, berkata, dia menetap di kampung berkenaan sejak hampir 35 tahun lalu dan kawasan berkenaan dibangunkan sejak tahun 1960-an.

Dakwanya, dahulu kerajaan dikatakan mengeluarkan satu geran kepada sebuah syarikat atas nama Haji Mokhtar namun tidak diusahakan.

Ujarnya, selepas itu, kerajaan negeri membuka peluang kepada penduduk di situ mengusahakannya termasuk mendirikan kediaman dan kawasan pertanian seperti sawah padi, kebun getah dan lain-lain.

“Selepas itu, syarikat Mokhtar tersebut dimansuhkan dikatakan lewat 1980-an, penduduk mula memohon geran namun tidak berjaya sehingga sekarang.

“Kita was-was cara geran itu dikeluarkan kepada individu-individu yang mendakwa pemilik tanah,” katanya.

Bentuk jawatankuasa siasat asal usul status tanah

IZIZAM Ibrahim (duduk tiga dari kanan) mengadakan perbincangan bersama penduduk yang berdepan isu berkaitan geran tanah di Kampung Baru Batu 18, Padang Besar, Perlis, semalam. – UTUSAN/ASYRAF MUHAMMAD

Dalam pada itu sebuah jawatankuasa akan dibentuk bagi menjalankan siasatan secara terperinci berhubung sejarah atau asal usul pemilikan tanah di lima buah kampung di sini yang terlibat dengan masalah berkaitan geran sejak berpuluh tahun lalu.

Jawatankuasa tersebut membabitkan penduduk dan pejabat Ahli Dewan Undangan Negeri (ADUN) Titi Tinggi yang dike­tuai wakil rakyat kawasan itu, Izizam Ibrahim. Bercakap kepada Utusan Malaysia, Izizam berkata, tanah di lima buah kampung terlibat te­lah diusahakan oleh penduduk se­tempat sejak tahun 1960-an la­gi dan sewajarnya permohonan geran bagi pemilikan itu dipertimbangkan oleh pihak berwajib.

Izizam berkata, beliau tidak ingin menuding jari kepada mana-mana pihak berhubung permasalahan itu dan seharus­nya ia diselesaikan segera memandangkan isu tersebut telah berlanjutan sekian lama.

“Kita akan ambil tanggungjawab dan lihat semula untuk cuba memberi kelulusan geran kepada mereka yang berhak. Disebabkan itu, kita akan bentuk satu jawatankuasa bagi menyiasat sejarah tanah-tanah ini yang sememangnya telah diusahakan penduduk sejak sekian lama,” katanya selepas mengadakan pertemuan dengan penduduk terlibat di sini, semalam.

Tambah Izizam yang juga Pengerusi Jawatankuasa Hu­bu­ngan dan Kerjasama Sempadan negeri, menerusi semakan dilakukan pihaknya, permasalahan sedemikian bukan hanya dihadapi lima kampung itu sahaja namun beberapa kawasan lain sekitar negeri ini.

Katanya, permohonan penduduk terlibat bagi mendapatkan geran sewajarnya dipertimbangkan memandangkan mereka telah bertungkus-lumus membangunkan kawasan itu sejak beberapa generasi lalu. “Tanah-tanah ini telah lama diusahakan oleh penduduk dan mereka sepatutnya mendapat hak mereka yang sekian lama tertangguh,” katanya.

Dalam pada itu, Izizam berkata, pihaknya juga akan membangkitkan isu itu dalam mesyuarat exco akan datang bagi membolehkan permasalahan tersebut mendapat perhatian kerajaan negeri. “Saya juga akan mengadakan pertemuan dengan Menteri Besar, Mohd. Shukri Ramli bagi membawakan permasalahan ini untuk mencari jalan penyele­saian segera,” katanya.",2025-08-08
Utusan Malaysia,"Alasan Pas tidak bubar DUN tumpu banjir, pulih ekonomi sekadar",https://www.utusan.com.my/berita/2022/10/alasan-pas-tidak-bubar-dun-tumpu-banjir-pulih-ekonomi-sekadar-kaburi-mata-rakyat/,2022-10-11,,"KUALA TERENGGANU: Alasan Pas tidak mahu membubarkan Dewan Undangan Negeri ( DUN ) di Kedah, Kelantan dan Terengganu kerana mahu memberi tumpuan persiapan menghadapi musim tengkujuh dan pemulihan ekonomi sekadar mengaburi mata rakyat.

Ketua UMNO Bahagian Kuala Terengganu, Datuk Wan Hisham Wan Salleh berkata, alasan faktor banjir yang digunakan itu hanya mahu menunjukkan kononnya hanya Pas yang peka dan prihatin dengan nasib rakyat.

Menurutnya, Pas sebagai sebuah parti politik tentu sekali akan mengambil bahagian di dalam Pilihan Raya Umum Ke-15 (PRU15) kerana mereka turut akan bertanding di kerusi Parlimen.

“Adakah mereka akan menggerakkan jentera untuk persiapan pilihan raya atau mereka sekadar meletakkan calon sahaja kerana mereka ‘sibuk’ membuat persiapan musim tengkujuh?

“Adalah mustahil untuk mereka sekadar meletakkan calon dan tidak menggerakkan jentera mereka secara maksimum,” katanya dalam satu kenyataan di sini, hari ini.

Mengulas lanjut, beliau berkata, jika Pas tidak membubarkan DUN di tiga negeri itu, ia membawa maksud Suruhanjaya Pilihan Raya (SPR) terpaksa mengadakan PRN berasingan.

Wan Hisham berkata, implikasi PRN berasingan bererti menambah lagi penggunaan duit rakyat yang sepatutnya boleh dijimatkan.

“Jika benar Pas ikhlas hendak memulihkan ekonomi pasca Covid-19, membuat PRN berasingan bukan jawapannya. Ia akan membebankan lagi kewangan kerajaan yang sepatutnya boleh digunakan untuk menghadapi kemelesetan ekonomi.

“Untuk sekian kalinya, berhentilah bermain berpolitik yang tidak berkesudahan dan biarkan rakyat bergerak maju kehadapan dengan aman dan makmur mencari rezeki.

“Pilihan yang ada ialah tambah satu lagi kertas undi DUN masa PRU atau kita membazir waktu dan wang ringgit rakyat untuk memuaskan nafsu memegang jawatan Menteri Besar dan Exco untuk beberapa bulan sahaja lagi berbaki.

“Apa-apa keputusan pun yang dibuat kerajaan Pas, kita (UMNO Terengganu) bersedia menghadapinya,” katanya.

Semalam, Perdana Menteri, Datuk Seri Ismail Sabri Yaakob mengumumkan pembubaran Parlimen selepas diperkenan Yang di-Pertuan Agong untuk memberi laluan kepada PRU15.",2025-08-08
