News_Source,Title,Source_URL,Publish_Date,Category,Summary,Scrape_Date
Utusan Malaysia,Kehilangan Ashraf semakin misteri - Utusan Malaysia,https://www.utusan.com.my/nasional/2019/03/kehilangan-ashraf-semakin-misteri/,2019-03-31,,"GOPENG – Operasi mencari dan menyelamat (SAR) bagi mengesan seorang peserta Gopeng Ultra Trail (GUT) 2019, Mohammad Ashraf Hassan, 29, yang hilang sejak Sabtu minggu lalu dihentikan secara rasmi pada pukul 1 tengah hari semalam. Ketua Polis Daerah Kampar, Superintendan Hasron Nazri Hashim berkata, pasukan SAR tidak menemui petunjuk baharu dalam pencarian mangsa selepas tujuh hari operasi dijalankan.",2025-08-11
Utusan Malaysia,Polis cari waris lelaki warga Korea Utara - Utusan Malaysia,https://www.utusan.com.my/berita/2022/10/polis-cari-waris-lelaki-warga-korea-utara/,2022-10-04,,"SEPANG: Ibu Pejabat Polis Daerah ( IPD ) Sepang mengesan waris seorang lelaki warganegara Korea Utara bagi tujuan penyerahan barangan peribadi milik mendiang.

Ketua Polis Daerah Sepang, Asisten Komisioner Wan Kamarul Azran Wan Yusof berkata, lelaki berkenaan dikenali sebagai Kim Chol, 52, (No. pasport 8364100070) yang berasal dari Pyongyang, Korea Utara.

Beliau berkata, lelaki berkenaan sudah meninggal dunia dua tahun lalu, namun, barangan peribadi milik mendiang masih dalam simpanan polis.

“Hebahan ini dibuat bagi mengesan waris mendiang untuk tujuan pemulangan barangan peribadi termasuk wang tunai.

“Waris mendiang boleh menghubungi pegawai penyiasat, Asisten Superintendan Mohd Anuar Hanim di talian 016-4258222,” katanya ketika dihubungi hari ini.

Katanya, jika tiada tuntutan dalam tempoh enam bulan selepas tarikh hebahan ini, kesemua barangan itu akan diserahkan kepada Perbendaharaan Malaysia.",2025-08-11
Utusan Malaysia,Abang Jo tak tamak - Utusan Malaysia,https://www.utusan.com.my/premium/2021/12/abang-jo-tak-tamak/,2021-12-12,,"Mukadimah MASUK ke satu soalan, Pengerusi Gabungan Parti Sarawak (GPS), TAN SRI ABANG JOHARI TUN OPENG nampak ‘terkesan’ di wajahnya. Menarik nafas seketika, beliau mengimbas keperitan terpaksa ditanggung rakyat Sarawak dari pentadbiran 22 bulan Pakatan Harapan. Kisahnya pasal hutang. Tapi bahananya ditanggung penduduk luar bandar. Ada waktu nadanya serius.",2025-08-11
Utusan Malaysia,Kenapa berkecuali isu etnik Uighur? - Utusan Malaysia,https://www.utusan.com.my/rencana/forum/2022/10/kenapa-berkecuali-isu-etnik-uighur/,2022-10-14,,"SAUDARA PENGARANG,

PADA 7 Oktober lalu, kerajaan Malaysia mengambil pendirian berkecuali dalam isu pencabulan hak asasi etnik Uighur di China ketika laporan mengenainya diusul untuk dibahas oleh Pertubuhan Bangsa-Bangsa Bersatu (PBB).

Berikutan banyak negara yang mengambil pendirian seperti Malaysia, maka Majlis Hak Asasi Manusia PBB (UNHRC) telah menolak usul bagi perbahasan tentang dakwaan mengenai pencabulan hak asasi manusia oleh China terhadap etnik Islam Uighur di wilayah Xinjiang.

Pengundian yang melibatkan 47 negara anggota menyaksikan Malaysia bersama 11 negara lain mengambil pendirian berkecuali sementara 19 negara menolak serta 17 negara menyokong. Negara Islam seperti Malaysia perlu mengambil pendekatan lebih konkrit dan signifikan bagi menyuarakan bantahan terhadap layanan pemerintah China yang dikuasai Parti Komunis China (PKC) ke atas etnik ini.

Malangnya sehingga kini, kerajaan Malaysia gagal memberikan tekanan kepada pemerintah China atas kezaliman rejim PKC ke atas masyarakat Islam Uighur di wilayah berkenaan.

Beberapa organisasi media utama dunia seperti New York Times, CNN, AlJazeera dan TRT pada November tahun lalu sudah membuat pendedahan terhadap sebuah fail yang mengandungi ratusan foto tahanan Uighur bertajuk The Xinjiang Papers dan maklumat layanan buruk yang mereka terima di kem tahanan.

Dokumen setebal 400 muka surat itu mendedahkan jutaan etnik Uighur menjadi tahanan di kem pendidikan semula secara paksa. Ada juga laporan membuktikan mereka yang ditahan dijadikan sebagai buruh paksa demi menyokong pertumbuhan pesat ekonomi China.

Malangnya isu ini gagal mendapat perhatian dunia termasuk kerajaan Malaysia yang diam membisu.

Boikot

Oleh kerana kurang sokongan kerajaan, kami menyeru rakyat dan sektor perniagaan pula membuat tindakan drastik dengan menyokong kempen memboikot import dan pembelian barangan dibuat dari Xinjiang, terutama dihasilkan dalam kem-kem tahanan paksa yang menempatkan tahanan Uighur.

Syarikat Malaysia harus secara sukarela membuktikan dan mengisytiharkan bahawa produk mereka atau komponen produk mereka tidak dihasilkan oleh tahanan dan buruh paksa di Xinjiang.

Malaysia perlu menghantar mesej yang jelas bahawa kita enggan lagi bertoleransi dan menyokong penggunaan buruh paksa dan jenayah kemanusiaan oleh PKC di Xinjiang.

Langkah kerajaan Amerika Syarikat yang sudah menguatkuasakan arahan larangan import dari kem buruh paksa Xinjiang sejak 21 Jun lalu boleh dijadikan sebagai contoh.

Larangan ini sudah menampakkan perkembangan positif apabila 83 jenama dunia melakukan tindakan proaktif dengan memindahkan kilang mereka keluar dari Xinjiang.

Jenama-jenama lain seperti Nike, Adidas, Samsung, BMW dan Uniqlo juga telah mengeluarkan kenyataan tidak menyokong pemerasan dan penganiayaan terhadap etnik Uighur menerusi penggunaan buruh paksa yang dipelopori PKC.

Syarikat milik kerajaan (GLC), kerajaan dan agensi-agensi di Malaysia serta seluruh rakyat juga harus bertindak. Hantar mesej jelas kepada PKC supaya hentikan penganiayaan dan tindakan tidak berperikemanusiaan terhadap masyarakat Islam di Xinjiang.",2025-08-11
Utusan Malaysia,Wakil UMNO boleh dapat tempat dalam Kerajaan Negeri Pulau Pinang jika menang PRN - Utusan Malaysia,https://www.utusan.com.my/nasional/2023/06/wakil-umno-boleh-dapat-tempat-dalam-kerajaan-negeri-pulau-pinang-jika-menang-prn/,2023-06-09,,"GEORGE TOWN: Wakil UMNO boleh mendapat tempat dalam kepemimpinan Kerajaan Negeri Pulau Pinang sekiranya calon-calon UMNO menang pada Pilihan Raya Negeri (PRN) akan datang.

Pengerusi Pakatan Harapan (PH) Pulau Pinang, Chow Kon Yeow berkata, pihaknya tidak mempunyai masalah untuk memberi ruang kepada wakil UMNO kerana ia selari dengan pemuafakatan yang dicapai untuk menubuhkan Kerajaan Perpaduan selepas Pilihan Raya Umum Ke-15 (PRU-15).

”Permuafakatan dan kerjasama ini akan diteruskan menjelang PRN di enam negeri, jadi tertakluk kepada keputusan (PRN), dan apa yang diperkatakan oleh Presiden UMNO ini adalah satu kenyataan yang menggambarkan senario politik terkini.

”Ia (kedudukan dalam barisan Exco negeri) tertakluk kepada keputusan (PRN), sekiranya tidak ada orang (UMNO) menang mereka tidak dapat berada dalam barisan Exco sebab kita tidak ada undang-undang untuk melantik ahli yang baharu tanpa menang dalam PRN,” katanya.

Beliau berkata demikian selepas menghadiri program ‘The Stem Talent Development Initiatives’ di Sekolah Menengah Jenis Kebangsaan (SMJK) Chung Hwa Confusion, di sini hari ini.

Kon Yeow mengulas kenyataan Datuk Seri Dr. Ahmad Zahid Hamidi yang mengingatkan Perdana Menteri, Datuk Seri Anwar Ibrahim supaya melibatkan wakil UMNO dalam kepemimpinan tiga negeri yang kini dikuasai Pakatan Harapan (PH).

Perkara itu disentuh Presiden UMNO itu ketika menyampaikan amanat sempena Perhimpunan Agung UMNO yang turut dihadiri Anwar yang juga Presiden PH di Pusat Dagangan Dunia (WTC) hari ini.

Mengulas lanjut, Kon Yeow yang juga Ketua Menteri Pulau Pinang berkata, jalinan kerjasama antara PH dan UMNO telah terbentuk dengan baik di peringkat Kerajaan Pusat dan negeri sepanjang tujuh bulan lalu.

“Sebenarnya kita telah berada dalam ‘mode’ kerjasama di peringkat Persekutuan, dan memang sepanjang tujuh bulan ini jalinan kerjasama sudah terbentuk baik pun di peringkat Persekutuan mahupun negeri.

”Mungkin di peringkat negeri kerjasama akan diperhebat selepas PRN nanti, cuma UMNO perlu menang kerana ia satu hakikat politik,” katanya.

Dalam pada itu, ditanya mengenai proses agihan kerusi di Pulau Pinang, beliau berkata, rundingan di peringkat negeri telah diselesaikan dan perkara itu akan diputuskan oleh Majlis Presiden.

”Rundingan adalah satu proses dan saya percaya setelah beberapa pusingan rundingan, kerusi-kerusi yang ditawarkan kepada setiap parti tidak akan memuaskan setiap parti.

”Namun, secara keseluruhannya ia adalah satu gandingan yang boleh diketengahkan kepada rakyat untuk membuat keputusan,” katanya.

Sementara itu, katanya, beliau akan bertemu Yang Dipertua Pulau Pinang, Tun Ahmad Fuzi Abdul Razak sehari sebelum 28 Jun bagi memaklumkan mengenai proses pembubaran Dewan Undangan Negeri (DUN) Pulau Pinang.",2025-08-11
Utusan Malaysia,Jangan ke Gaza - Razarudin,https://www.utusan.com.my/nasional/2023/11/jangan-ke-gaza-razarudin/,2023-11-15,,"PETALING JAYA: Rakyat negara ini dinasihatkan tidak membuat pergerakan ke kawasan konflik di Semenanjung Gaza untuk sama-sama berjuang dengan penduduk Palestin.

Bercakap kepada Utusan Malaysia, Ketua Polis Negara, Tan Sri Razarudin Husin berkata, nasihat tersebut demi keselamatan kerana kawasan Semenanjung Gaza terlalu getir selain tidak `mengganggu’ taktikal perjuangan Hamas yang sedang menentang Israel.

Katanya, walaupun Malaysia tidak pernah mengklasifikasikan Hamas sebagai pengganas atau militan, kumpulan pembebasan Palestin itu tidak pernah menjemput mana-mana individu atau kumpulan dari negara luar untuk bersama-sama mereka mempertahan kawasan konflik berkenaan.

“Ini adalah salah satu polisi perjuangan Hamas, sudah pasti mereka tidak mahu taktikal dan teknikal yang mereka guna untuk lakukan serangan ke atas Israel diketahui oleh foreign fighter.

“Kita ambil contoh serangan yang dilakukan pejuang Hezbollah, mereka tidak lakukan di kawasan konflik berkenaan tetapi serangan dibuat dari luar. Begitu juga sekiranya negara seperti Iran atau Iraq yang membantu,” katanya ketika dihubungi di sini semalam.

Beliau ditanya mengenai kecenderungan sesetengah pihak yang mahu membantu penduduk Gaza daripada kezaliman rejim Zionis Israel.

Razarudin turut mengesahkan Malaysia tidak mengklasifikasikan Hamas sebagai kumpulan pengganas atau militan walaupun ada pihak yang mendesak negara berbuat demikian.

Pada 7 November lalu, Perdana Menteri, Datuk Seri Anwar Ibrahim menegur beberapa pihak terutama media di negara ini yang menggelar Hamas sebagai pengganas atau militan.

Teguran itu dibuat selepas Ahli Parlimen Machang, Wan Ahmad Fayhsal Wan Ahmad Kamal meminta Perdana Menteri menegur dan mengambil tindakan ke atas media terutama media berbahasa Mandarin dan Inggeris yang menggelar Hamas sebagai militan atau pengganas.

Dalam pada itu, Razarudin berkata, tiada sebarang gerakan dikesan Polis Diraja Malaysia (PDRM) oleh mana-mana individu untuk memasuki ke kawasan konflik itu setakat ini.

“Semenanjung Gaza sedang bergolak ketika ini, jadi agak sukar sekiranya orang mahu pergi ke sana. Ia tidak akan berlaku kerana situasi di Gaza masih dalam situasi tegang.

“Bagaimanapun, kita sentiasa memantau mana-mana platform sosial media yang menawarkan atau mengajak orang ramai untuk ke negara konflik berkenaan,” katanya.

Dalam pada itu, beliau turut menyeru agar rakyat terus berdoa sebagai tanda bersoladiriti kepada warga Palestin yang ditindas.

“Kita juga boleh salurkan pelbagai bentuk bantuan seperti bantuan perubatan dan keperluan asas kepada saudara kita di sana. Ini adalah solidariti terbaik,” katanya.",2025-08-11
Utusan Malaysia,PRN: Rundingan pengagihan kerusi hampir 50 peratus selesai - Utusan Malaysia,https://www.utusan.com.my/nasional/2023/04/prn-rundingan-pengagihan-kerusi-hampir-50-peratus-selesai/,2023-04-30,,"LENGGONG: Perbincangan mengenai pengagihan kerusi dalam Perikatan Nasional (PN) untuk menghadapi Pilihan Raya Negeri (PRN) di enam buah negeri masih berjalan.

Naib Presiden Pas, Datuk Idris Ahmad berkata, perbincangan sudah mencapai 50 peratus untuk diselesaikan namun belum dimuktamadkan.

“Saya fikir (perbincangan) sudah hampir 50 peratus cuma buat waktu ini kita sedang perhalusi perkara berkaitan pertukaran kerusi dan sebagainya.

“Kita juga akan dapatkan maklumat lanjut daripada negeri-negeri berhubung perkara ini sebelum ia dimuktamadkan di peringkat Pusat, “katanya.

Beliau ditemui pemberita pada Majlis Rumah Terbuka Aidilfitri Pas Perak di Arena Amanjaya Lawin di sini hari ini.

Turut hadir Pesuruhjaya Pas Perak, Razman Zakaria.

Sementara itu, Idris berkata, PN tidak terkesan terhadap serangan terhadap parti itu di media sosial menjelang PRN di enam negeri.

Idris mendakwa, pihak yang melakukan serangan terhadap PN itu dibayar oleh pihak tertentu dan mereka menggunakan akaun samaran.

“Bukan anak jantanlah namanya kalau tidak berani mempamerkan identiti diri sendiri.

“Serangan ini sedikitpun tidak memberi kesan terhadap PN dalam mengatur strategi bagi menghadapi PRN,” katanya.

Menurutnya, jentera PN juga sudah bersedia untuk menghadapi PRN iaitu sejak selepas Pilihan Raya Umum Ke 15 (PRU 15).

“Contohnya jentera Pas di Perak selatan akan membantu Selangor manakala jentera di Perak utara akan membantu Pulau Pinang,” katanya.",2025-08-11
Utusan Malaysia,Dia satu-satunya yang terima Nabila Huda seadanya - Nabila - Utusan Malaysia,https://www.utusan.com.my/gaya/hiburan/2021/08/dia-satu-satunya-yang-terima-nabila-huda-seadanya-nabila/,2021-08-25,,"PETALING JAYA: Pelakon dan pengacara terkenal, Nabila Huda menitipkan pujian buat suami tercinta, Mohd Izwan Johar sempena kelahirannya yang ke-38.

Menerusi entri Instagram, pelakon filem Munafik 2 itu memuat naik satu video yang memaparkan gelagat suami kesayangannya itu sepanjang bersamanya.

Menurut Nabila, dia menyifatkan dirinya sangat bertuah dikurniakan pasangan hidup yang dapat menerima baik buruknya serta mempunyai sifat kesabaran yang tinggi.

Tambahnya juga, Izwan adalah seorang yang tidak pernah mengabaikan tanggungjawabnya sebagai suami serta seorang bapa.

“Satu-satunya manusia di bumi yang boleh mengawal saya tanpa mengeluh, marah atau cemburu. Dia juga adalah satu-satunya orang yang tidak pernah memaksa Nabila Huda untuk berubah dan terima saya seadanya.

“Seterusnya, dia tidak pernah menilai saya. Buruk atau baik, dia sentiasa senyum. Dia adalah lelaki yang paling penyabar serta paling sopan santun apabila bercakap dengan orang. Sangat merendah diri.

“Tidak pernah sekali dia meninggikan suara. Saya berubah menjadi seorang yang lebih baik oleh kerana dia. Tanpa dia suruh, tanpa memaksa. Dalam tidak sedar, saya ikut cara awak,” ujarnya.

Mengulas lanjut, pengacara rancangan Melodi itu turut mengakui secara tidak langsung suaminya banyak mengubah cara hidupnya selama mereka berkahwin.

“Awak telah banyak mengubah saya. Awak mengubah gaya hidup saya. Dia memasak untuk saya dan semua kerja rumah dia buat.

“Dia adalah lelaki yang menjalankan tanggjungjawab sebagai seorang suami dengan betul. Saya bersyukur kerana adanya awak dalam kehidupan saya, sayang.

“Terima kasih kerana menjaga saya dan Keisha dengan baik. Dulu saya selalu berdoa untuk hidup dalam keserdahanaan, tapi ada keluarga yang sempurna dan bahagia. Allah makbulkan doa saya,” coretnya panjang di Instagram.",2025-08-11
Utusan Malaysia,Impian Wani Kayrie jejak kaki ke Hollywood punah - Utusan Malaysia,https://www.utusan.com.my/nasional/2018/07/impian-wani-kayrie-jejak-kaki-ke-hollywood-punah/,2018-07-18,,"KUALA LUMPUR 18 Julai – Penyanyi remaja yang sedang meningkat naik, Wani Kayrie, 18, tidak mampu menyembunyikan kekecewaannya setelah impian untuk menyertai pertandingan World Championship of Perfoming Arts 2018 (WCOPA 2018) yang sedang berlangsung di Hollywood punah sama sekali. Menurut Wani atau pemilik nama sebenar Syazwani Abdullah itu, kegagalannya menjejakkan kaki di bumi Los Angeles, Amerika Syarikat ekoran kesukaran mendapatkan tajaan berupa wang tunai sebanyak RM20,000 pada saat-saat akhir.",2025-08-11
Utusan Malaysia,Rakyat Malaysia cuma tidur enam jam sehari - Utusan Malaysia,https://www.utusan.com.my/nasional/2018/05/rakyat-malaysia-cuma-tidur-enam-jam-sehari/,2018-05-17,,Kepentingan mendapat tidur yang cukup adalah isu yang tidak asing lagi dalam kalangan rakyat Malaysia. Hasil tinjau selidik oleh Nielsen Malaysia dan Am Life baru-baru ini menunjukkan sembilan daripada 10 penduduk negara menyedari hal itu.,2025-08-11
Utusan Malaysia,Tukang jahit juga mampu tempah nama,https://www.utusan.com.my/ekonomi/2023/12/inspirasi-niaga-tukang-jahit-juga-mampu-tempah-nama/,2023-12-18,,"ALOR SETAR: Dalam kalangan dunia jahitan pakaian, Jamilah Fashion bukan nama asing lagi yang tidak sekadar mengambil tempahan pelanggan, malah menjadi salah satu pusat latihan bertauliah dalam bidang itu yang tersohor di Kedah. Jamilah Fashion Enterprise yang beroperasi di Simpang Empat juga setakat ini menerima pelbagai pentauliahan daripada Jabatan Pembangunan Kemahiran yang membolehkan syarikat itu menjadi tenaga pengajar untuk pelbagai kursus latihan kemahiran dalam pembuatan pakaian khususnya wanita.",2025-08-11
Utusan Malaysia,PBS yakin PN masih dalam keadaan ‘selamat’ - Utusan Malaysia,https://www.utusan.com.my/berita/2021/08/pbs-yakin-pn-masih-dalam-keadaan-selamat/,2021-08-06,,"KOTA MARUDU: Parti Bersatu Sabah (PBS) yakin kerajaan Perikatan Nasional (PN) masih berada pada kedudukan yang selamat.

Presiden PBS, Datuk Seri Dr Maximus Ongkili berkata, pengumuman khas oleh Perdana Menteri, Tan Sri Muhyiddin Yassin itu merupakan petanda jelas bahawa kerajaan memerintah masih berada di kedudukan yang selamat.

“Perdana Menteri juga menyatakan usul undi percaya akan dibentangkan bagi mengesahkan keabsahan beliau semasa persidangan Parlimen pada 6 September ini dan kita akan membuat undian.

“Seluruh Kabinet (menteri) berada di belakang beliau (Muhyiddin) dan kita yakin bahawa Perdana Menteri akan kekal memiliki majoriti,” katanya selepas program jerayawara vaksinasi di Pusat Pemberian Vaksin (PPV) Marak-Parak, hari ini.

Menteri di Jabatan Perdana Menteri (Hal Ehwal Sabah dan Sarawak) ini berkata, PBS akan kekal menyokong Muhyiddin dan PN dan kesemua tujuh Ahli Dewan Undangan Negeri (ADUN) PBS juga akan terus bekerja keras bagi menyokong kepimpinan di peringkat Persekutuan dan negeri Sabah.

“PBS akan terus menyokong Perdana Menteri dan Ketua Menteri, Datuk Seri Hajiji Noor. Bagi kami, keutamaan harus diletakkan kepada usaha menangani Covid-19.

“Oleh itu, rakyat Sabah disaran untuk kekal bertenang biarpun berlaku kemelut politik di peringkat Persekutuan,” katanya.

Ahli Parlimen Kota Marudu ini berkata, pembangkang dilihat sengaja membuat kacau dalam persidangan Parlimen baru-baru ini bagi mengganggu usaha kerajaan menangani penularan wabak Covid-19.

“Situasi ini jelas menunjukkan usaha menangani Covid-19 bukan keutamaan pembangkang. Mereka hanya dahagakan kuasa dan ingin terus menimbulkan kekacauan, mereka bukan sahaja mengganggu persidangan Parlimen tetapi, turut membantutkan usaha kerajaan menangani wabak ini,” katanya.

Jelas Maximus, bagi memastikan kerajaan berfungsi dengan baik, ia memerlukan kestabilan untuk membolehkan usaha pemulihan ekonomi serta meningkatkan kebajikan rakyat dapat dilakukan.

Maklum balas rakyat di peringkat akar umbi menunjukkan mereka sudah letih melihat taktik pembangkang yang kerap bermain politik dan mahu keadaan di negara ini kembali stabil.",2025-08-11
Utusan Malaysia,KKR kaji kesesakan teruk di Puncak Alam - Utusan Malaysia,https://www.utusan.com.my/berita/2022/10/kkr-kaji-kesesakan-teruk-di-puncak-alam/,2022-10-21,,"KUALA SELANGOR: Kementerian Kerja Raya (KKR) akan melakukan kajian terperinci berkaitan masalah kesesakan teruk lalu lintas di sekitar Puncak Alam , di sini.

Menteri Kewangan, Tengku Datuk Seri Zafrul Tengku Abdul Aziz berkata, pihaknya sudah memanjangkan isu itu kepada kementerian berkenaan dan Jabatan Kerja Raya (JKR).

Kata beliau, beberapa cadangan turut diterima daripada penduduk tempatan mengenai kesesakan terutama di Bandar Puncak Alam.

“Alhamdulillah, saya mendapat maklum balas daripada kementerian terlibat yang akan membuat kajian lanjut.

“Sebarang perkembangan terkini akan saya maklumkan kepada penduduk kelak,” katanya ketika ditemui pada Program Prihatin Sempena Deepavali di pekan Bestari Jaya di sini, petang tadi.

Pada program itu, seramai 200 penduduk B40 menerima sumbangan barangan keperluan sebagai persediaan sambutan perayaan berkenaan.

Dalam pada itu, Tengku Zafrul berkata, kerajaan sentiasa komited memastikan perusahaan kecil dan sederhana (PKS) untuk terus berdaya tahan.

“Sebagai contoh, Bajet 2023 menaikkan peruntukan bagi program Semarak Niaga kepada RM45 bilion berbanding RM40 bilion sebelum ini.

“Sejumlah RM1.7 bilion daripadanya tersedia sebagai dana pinjaman mikro dan kemudahan perniagaan untuk manfaat peniaga kecil,” ujarnya.

Tambah beliau, kemudahan pinjaman mikro bagi masyarakat India di bawah Skim Pembiayaan Usahawan Masyarakat India (SPUMI) juga disediakan dana berjumlah RM25 juta.

“Ia membuktikan bahawa kerajaan sentiasa prihatin terhadap masalah yang dihadapi para peniaga khususnya peniaga kecil,” katanya.",2025-08-11
Utusan Malaysia,Ariana Grande jawab kontroversi orang ketiga dalam lagu baru - Utusan Malaysia,https://www.utusan.com.my/nasional/2024/01/ariana-grande-jawab-kontroversi-orang-ketiga-dalam-lagu-baru/,2024-01-13,,"LOS ANGELES: Penyanyi, Ariana Grande menjawab segala kontroversi membabitkan dirinya menerusi video muzik terbaharu bertajuk Yes, and?

Pada bahagian awal video, sekumpulan pengkritik dirakam saling bergosip mengenai kehidupan peribadi Grande yang dibaca menerusi Internet.

Namun sebaik sahaja mereka memasuki studio, masing-masing tenggelam dan menari sambil menikmati persembahan Grande.

Menerusi lirik lagu tersebut, Grande cuba menyampaikan mesej kepada individu-individu yang selama ini mengutuk dirinya menerusi lirik berbunyi,

‘Jangan komen tentang tubuh saya, jangan balas apa-apa, kenapa awak semua nak kisah siapa punya… yang saya tunggang?’

Video muzik yang diarahkan oleh Christian Breslauer itu mencapai hampir 7 juta tontonan di Youtube sejak dimuat naik semalam.

Penyanyi 7 Rings itu pada Julai tahun  lepas mencipta kontroversi menerusi perceraian dengan bekas suaminya, Dalton Gomez.

Namun spekulasi mengenai punca penceraian timbul apabila ada pihak yang mendakwa Grande mempunyai skandal dengan rakan artis, Ethan Slater semasa perceraian difailkan.

Slater bagaimanapun sudah mempunyai isteri ketika itu bernama Lilly Jay dan seorang anak yang baru lahir.

Slater kemudian memfailkan perceraian pada tahun 2023 dikatakan kerana sudah menjalin hubungan cinta dengan Grande.

Keduanya bertemu menerusi satu projek filem adaptasi drama broadway pada penghujung tahun 2022.",2025-08-11
Utusan Malaysia,"Wan Ahmad Fayhsal tinggalkan Titiwangsa, pilih Bagan Serai? - Utusan Malaysia",https://www.utusan.com.my/berita/2021/05/wan-ahmad-fayhsal-tinggalkan-titiwangsa-pilih-bagan-serai/,2021-05-21,,"KETUA Armada Parti Pribumi Bersatu Malaysia (Bersatu), Wan Ahmad Fayhsal Wan Ahmad Kamal yang sebelum ini dikatakan akan bertanding di Parlimen Titiwangsa, kini dilihat menunjukkan minat dan cita-citanya untuk bertanding di Parlimen Bagan Serai pula. Ini berdasarkan kekerapan beliau turun padang ke kawasan berkenaan sejak kebelakangan ini menerusi pelbagai program seperti lawatan, ziarah, memberi sumbangan, bertemu penduduk dan peniaga dan menghadiri majlis berbuka puasa bersama jemaah masjid.",2025-08-11
Utusan Malaysia,Bukan semua artis ada bodyguard - Utusan Malaysia,https://www.utusan.com.my/nasional/2023/03/bukan-semua-artis-ada-bodyguard/,2023-03-23,,"INSIDEN serangan yang berlaku terhadap pelakon Kamal Adli, 36, ketika pelakon tersebut menghadiri sebuah acara di Singapura baru-baru ini telah membuka mata ramai pihak.

Paling terkesan adalah golongan artis dan selebriti yang mana persekitaran kerja mereka banyak melibatkan orang awam yang tidak mereka kenali.

Pernah berdepan kejadian hampir serupa, pelakon kacak, Edika Yusof, 55, tampil menasihatkan golongan artis dan selebriti agar tidak mengambil ringan soal keselamatan ketika berada di kawasan terbuka.

Kata Edika, pengalaman bergelar anak seni lebih empat dekad cukup mematangkan dan membuatkan dia sentiasa berjaga-jaga serta berwaspada dengan ancaman yang tidak disangka-sangka.

“Apa yang berlaku kepada Kamal, pernah menimpa saya dahulu, sekitar  fasa awal penglibatan sebagai pelakon. Cuma mungkin waktu itu tiada media sosial jadi ia tidak tularl dan tidak diperkatakan.

“Saya pernah diserang seorang bonzer kelab malam yang menyimpan dendam dan cemburu kerana teman wanitanya meminati saya. Disebabkan tidak puas hati, saya dipukul sehingga cedera. Saya tidak sangka, kerana cemburu yang keterlaluan, dia sanggup ekori saya.

“Sebagai orang yang dikenali, kita berpotensi untuk menjadi mangsa serangan seperti ini kerana kita tak tahu siapa yang berdendam dan menyimpan amarah terhadap kita.  Justeru dalam apa juga keadaan, kita perlu berhati-hati,” katanya.

Kata Edika lagi, golongan artis tidak seharusnya memandang enteng soal keselamatan lebih-lebih lagi ketika berada di tempat tumpuan awam. Katanya perkara lebih buruk,  yang membabitkan kehilangan nyawa boleh berlaku dalam sekelip mata.

“Elakkan keluar berseorangan, sebaiknya berdua atau lebih kerana jika berlaku perkara tidak diingini, ada orang sekeliling yang dapat membantu.

“Keselamatan perlu diutamakan. Apa yang berlaku kepada Kamal tidak dapat dihidu sesiapa. Kita tak tahu apa yang terpendam dalam hati manusia lain, dia marah, benci atau berdendam dengan kita, tiada dalam pengetahuan kita,” kongsinya lagi.

Artis juga manusia biasa

Sebagai penggiat seni, Edika kesal dengan apa yang menimpa Kamal dan baginya, perkara tersebut tidak seharusnya berlaku dalam sebuah acara yang diawasi sistem keselamatan yang ketat.

“Saya simpati dengan Kamal. Serangan yang berlaku terhadapnya adalah perkara serius yang boleh mengancam nyawa.

“Peminat kena tahu pelakon juga manusia biasa. Apa yang mereka lihat menerusi drama atau filem hanyalah lakonan semata-mata.

“Jika timbul  marah, dendam atau tidak puas hati terhadap pelakon kerana watak mereka bawakan, tolong kawal perasaan. Jangan lepaskan dengan mencederakan pelakon tersebut,” katanya.

Bukan semua mampu lantik bodyguard

Apabila disoal tentang keperluan seseorang artis menggunakan khidmat pengawal peribadi, menurut Edika, langkah tersebut boleh dipertimbangkan bagi yang berkemampuan.

“Masyarakat perlu tahu bahawa bukan semua artis kaya dan hidup senang. Ada juga yang terpaksa hidup kasi pagi makan pagi, kais petang makan petang untuk menyara kehidupan.

“Apatah lagi bila bercakap soal keselamatan, bukan semua mampu menggunakan khidmat pengawal peribadi tetapi ramai yang terpaksa turun padang, sertai ekspo-ekspo perniagaan untuk menjadi wang tambahan.

“Dalam keadaan apa sekalipun, disebabkan artis mudah jadi sasaran kemarahan orang, berjaga-jagalah sentiasa. Individu yang berbahaya ini ada di mana-mana,” tambahnya.",2025-08-11
Utusan Malaysia,Di mana pelan pemulihan dalam RMK12? - Utusan Malaysia,https://www.utusan.com.my/ekonomi/2021/09/di-mana-pelan-pemulihan-dalam-rmk12/,2021-09-29,,"PETALING JAYA: Rancangan Malaysia Ke-12 (RMK12) menggariskan banyak indikator yang baik untuk pertumbuhan ekonomi negara, namun dilihat tidak memberi penekanan kepada pelan pemulihan negara daripada impak pandemik Covid-19. Pengerusi Pertubuhan Pembangunan Antarabangsa dan Penyelidikan Untuk Kelestarian (IDRIS), Datuk Mohd. Nizam Mahshar berkata, usaha pemulihan daripada pandemik dijangka akan mengambil masa satu atau dua tahun dan ia telah pun meliputi hampir separuh daripada tempoh RMK12.",2025-08-11
Utusan Malaysia,Jumlah pendaratan ikan di Negeri Sembilan stabil - Utusan Malaysia,https://www.utusan.com.my/nasional/2022/06/jumlah-pendaratan-ikan-di-negeri-sembilan-stabil/,2022-06-08,,"PORT DICKSON: Jumlah pendaratan ikan di Negeri Sembilan adalah stabil walaupun berlaku sedikit kekurangan bekalan akibat keadaan cuaca yang tidak menentu yang berlaku di negeri ini.

Pengarah Jabatan Perikanan negeri, Kasim Tawe berkata, permintaan tinggi terhadap bekalan ikan ketika musim cuti sekolah juga mempengaruhi pengurangan bekalan ikan ketika ini.

“Permintaan terhadap bekalan ikan tinggi terutama ketika musim cuti sekolah ini. Jabatan Perikanan negeri ingin memaklumkan bahawa pendaratan ikan di negeri ini masih stabil dan cuaca yang tidak menentu dilihat antara faktor bekalan berkurangan sedikit.

“Keadaan cuaca ketika ini juga menyebabkan nelayan kurang ke laut. Antara jenis ikan yang sering didapati di negeri ini adalah siakap, jenahak dan ikan merah,” katanya.

Beliau berkata demikian kepada pemberita pada Program Pengurusan Perikanan Melalui Pendekatan Ekosistem (EAFM) di Pantai Bagan Pinang, di sini hari ini.

Yang hadir sama, Pengerusi Persatuan Nelayan Negeri Sembilan, Abu Bakar Dawam.

Sementara itu, Kasim memberitahu, program yang diadakan pihaknya itu berlangsung selama dua hari dan diisi dengan pelbagai aktiviti termasuk membuat dan melabuhkan unjam dan melepaskan ikan siakap di sekitar pantai berkenaan.

Unjam yang dilabuhkan di kawasan ini akan menambah habitat pelbagai spesies ikan sekali gus meningkatkan aktiviti perikanan rekreasi yang menjadi punca pendapatan sampingan kepada ahli myKomuniti Perikanan (myKP) Bagan Pinang.

“Sebanyak 25 ekor ikan siakap seberat lima hingga enam kilogram di bawah jagaan Pusat Ikan Hussain Port Dickson sejak Februari tahun lalu juga dilepaskan semula ke perairan Port Dickson bagi memperkayakan sumber stok perikanan sedia ada,” katanya.",2025-08-11
Utusan Malaysia,"Mahkamah tolak permohonan Najib, Irwan Serigar",https://www.utusan.com.my/nasional/2022/03/mahkamah-tolak-permohonan-najib-irwan-serigar-dibebas-daripada-pertuduhan/,2022-03-03,,"KUALA LUMPUR: Mahkamah Tinggi di sini hari ini, menolak permohonan bekas Perdana Menteri, Datuk Seri Najib Tun Razak dan bekas Setiausaha Perbendaharaan, Tan Sri Mohd. Irwan Serigar Abdullah agar mereka dilepas tanpa dibebaskan daripada enam pertuduhan pecah amanah harta kerajaan berjumlah RM6.6 bilion.

Hakim Datuk Muhammad Jamil Hussin memutuskan demikian atas alasan permohonan tersebut hanya boleh dibenarkan sekirannya pihak pendakwaan tidak lagi berhasrat untuk meneruskan kes itu.

“Dalam kes ini, pihak pendakwaan bersedia dengan kes mereka. Hari ini cuma untuk pengurusan kes sahaja dan tarikh perbicaraan belum ditetapkan,” katanya.

Hakim tersebut turut menyatakan, kes itu sebelum ini telahpun ditetapkan untuk mula dibicarakan selama 32 hari sekitar September dan Oktober 2021 namun terpaksa dilapangkan.

Mengikut prosiding terdahulu, perbicaraan kes itu ditangguhkan bagi memberi laluan kepada dua perbicaraan kes penyelewengan dana 1Malaysia Development Berhad (1MDB) membabitkan Najib.

Terdahulu, Najib dan Mohd. Irwan melalui peguam bela masing-masing membuat permohonan tersebut atas alasan mereka `digantung tak bertali’ apabila kes itu masih belum dibicarakan sejak tiga setengah tahun yang lalu.

Najib dan Mohd. Irwan Serigar didakwa pada 24 Oktober 2018 dan masing-masing mengaku tidak bersalah atas enam pertuduhan pecah amanah ke atas harta kerajaan Malaysia berjumlah RM6.6 bilion berkaitan bayaran kepada International Petroleum Investment Company (IPIC).

Peguam bela, Datuk K. Kumaraendran yang mewakili Mohd. Irwan dalam hujahannya menyatakan, kes itu telah disebut sebanyak 14 kali di mahkamah sejak Oktober 2018.

Ujarnya, pihaknya tidak meragui mahkamah atau pendakwaan tetapi mereka tidak mendapat tarikh perbicaraan yang sesuai berikutan Najib turut menghadapi pelbagai pertuduhan lain di mahkamah berbeza.

“Pihak kami mendapat makluman daripada  peguam beliau, bahawa tarikh yang masih tersedia hanya pada tahun 2023. Jika Yang Arif membenarkan permohonan ini, pihak pendakwaan boleh mengemukakan semula pendakwaan pada bila-bila masa,” katanya.

Sementara itu, peguam bela, Wan Aizuddin Wan Mohammed yang mewakili Najib turut menyatakan perkara serupa iaitu perbicaraan kes pecah amanah itu masih lagi belum bermula walaupun sudah hampir empat tahun pendakwaan dilakukan.

Sementara itu, Timbalan Pendakwa Raya, Muhammad Saifuddin Hashim Musaimi ketika membantah permohonan tersebut menyatakan adalah tidak adil sekiranya kedua-dua tertuduh dilepas tanpa dibebaskan pada peringkat ini. “Pendakwa raya mewakili orang awam yang ingin melihat kes ini dibicarakan, bukan boleh dilepas dan dibebaskan begitu sahaja. Kami bersedia untuk membuktikan tuduhan terhadap tertuduh,” katanya.

Selain itu, Muhammad Saifuddin turut memaklumkan pihaknya bercadang untuk memanggil di antara 60 hingga 70 orang saksi untuk memberikan keterangan.

Mahkamah kemudian menetapkan 1 hingga 4 April, 8 hingga 11 April dan sepanjang Mei 2023 bagi perbicaraan kes itu.

Hakim itu juga memerintahkan pendakwaan menyerahkan senarai saksi dan dokumen berkaitan kes kepada peguam bela dua minggu sebelum perbicaraan bermula.

Najib dan Mohd. Irwan didakwa melakukan pecah amanah tersebut di Kompleks Kementerian Kewangan Malaysia di Putrajaya antara 21 Disember 2016 dan 18 Disember 2017.

Pendakwaan terhadap mereka dibuat mengikut Seksyen 409 Kanun Keseksaan dibaca bersama Seksyen 34 akta sama yang memperuntukkan hukuman penjara maksimum 20 tahun dan sebatan serta boleh dikenakan denda, jika sabit kesalahan.",2025-08-11
Utusan Malaysia,"(VIDEO) Selepas ikan lumba-lumba, Yu Paus pula ditemukan di perairan Kuala Perlis - Utusan Malaysia",https://www.utusan.com.my/terkini/2021/09/video-selepas-ikan-lumba-lumba-yu-paus-pula-ditemukan-di-perairan-kuala-perlis/,2021-09-06,,"KANGAR: Ikan Yu Paus dianggarkan seberat lima tan metrik ditemukan di perairan Kuala Perlis pada jarak enam batu nautika dari Pantai Kuala Sungai Baru di sini, hari ini.

Ikan yang beratnya dikatakan boleh mencecah 15 tan metrik itu, iaitu spesies yang sukar dijumpai di perairan Kuala Perlis ditemukan salah seorang pengasas Perlis Nature and Wildlife (PNW), Khairul Anuar Abas, 31, ketika sedang melakukan rondaan di perairan sekitar pukul 2 petang.

Bercakap kepada Utusan Malaysia , Pengasas PNW, Syamil Abd. Rahman berkata, ikan tersebut sememangnya sukar ditemukan namun secara kebetulan sahabatnya itu melihat kelibat ikan berkenaan yang bermain-main dan timbul di perairan tersebut.

Katanya, ikan tersebut tidak mengundang bahaya kepada manusia sebaliknya hanya mengikut bot di perairan tersebut.

“Tidak sangka pula sahabat saya boleh menemukan ikan tersebut yang jarang-jarang dijumpai di sini (perairan Kuala Perlis). Ikan Yu Paus yang ditemukan itu lebih besar daripada bot gentian kaca nelayan.

“Ikan tersebut juga jika ditemui khususnya semasa cuaca cerah dan lazimnya berada sekitar tiga hingga enam batu nautika dari pantai,” katanya.

Sumber Video : Khairul Anuar Abas

Terdahulu, gempar apabila seekor ikan lumba-lumba jenis Irrawaddy seberat kira-kira 150 kilogram dengan panjang 2.5 meter ditemukan mati terdampar di tepi laut berhampiran Kampung Sungai Berembang, Kuala Perlis hari ini.

Jumaat lalu, terdapat dua kes ikan lumba-lumba terdampar ditemukan bagaimanapun dapat diselamatkan oleh nelayan serta dibawa kembali ke tengah laut.

Ikan Yu Paus atau nama saintifiknya Rhincodon typus adalah sejenis Ikan Yu yang bergerak perlahan dan mengamal diet pemakanan bertapis dan juga merupakan spesies ikan besar dan gergasi.

Purata umur hidup ikan tersebut boleh mencecah sehingga 70 tahun.",2025-08-11
Utusan Malaysia,Grab Malaysia perkenal Grab Travel Pass sebagai sokongan kepada MOTAC - Utusan Malaysia,https://www.utusan.com.my/ekonomi/2021/12/grab-malaysia-perkenal-grab-travel-pass-sebagai-sokongan-kepada-motac/,2021-12-07,,"PETALING JAYA: Grab Malaysia memperkenal Grab Travel Pass sekali gus menyedia kemudahan dan penjimatan atas segala keperluan pelancongan mereka. Ini adalah sebahagian usaha berterusan Grab dalam menyokong pemulihan ekonomi negara, terutama ketika kekangan perjalanan telah dilonggarkan dan warga Malaysia mula merancang percutian hujung tahun masing-masing. Industri pelancongan Malaysia telah mengalami penguncupan ketara akibat pandemik, iaitu penurunan sebanyak 71 peratus sepanjang 2020. Kemorosotan paling dirasai oleh 3.",2025-08-11
Utusan Malaysia,Tony dipilih sebagai Pengerusi PSM - Utusan Malaysia,https://www.utusan.com.my/nasional/2018/09/tony-dipilih-sebagai-pengerusi-psm/,2018-09-26,,"KUALA LUMPUR 26 Sept. – Ahli perniagaan terkemuka negara, Tan Sri Tony Fernandes diumum sebagai Pengerusi Perbadanan Stadium Malaysia (PSM) yang baharu pada hari ini. TONY FERNANDES Pengumuman tersebut dibuat menerusi satu kenyataan daripada Pejabat Menteri Belia dan Sukan yang turut memaklumkan bahawa Tony bakal bertanggungjawab untuk menambah baik struktur dan operasi PSM, serta memulihkan keadaan kewangan semasa badan tersebut yang kini mengalami kerugian sebanyak RM11 juta.",2025-08-11
Utusan Malaysia,Musafir harus berbuka - Utusan Malaysia,https://www.utusan.com.my/nasional/2019/05/musafir-harus-berbuka/,2019-05-31,,"Sekumpulan jemaah menunaikan umrah pada akhir Ramadan. Semasa perjalanan ke Mekah, adakah harus untuk mereka berbuka atau meneruskan puasa? Puasa Ramadan adalah wajib. Namun, terdapat rukhsoh (keringanan) bagi dua golongan iaitu orang yang sakit dan musafir. Maka jemaah umrah termasuk dalam golongan musafir. Ini kerana jarak perjalanan antara Malaysia ke Mekah adalah sangat jauh.   Oleh itu, terdapat pilihan antara berpuasa walaupun dalam keadaan musafir atau meneruskan puasa.",2025-08-11
Utusan Malaysia,Tangan ghaib kacau skuad terjun di Doha?,https://www.utusan.com.my/sukan/2024/02/tangan-ghaib-kacau-skuad-terjun-di-doha/,2024-02-12,,"SEPANG: Kegagalan skuad terjun negara di Kejohanan Akuatik Dunia, Doha minggu kini bertukar misteri setelah ratu terjun negara, Datuk Pandelela Rinong mendedahkan wujud ‘tangan ghaib’ yang mengganggu kem Malaysia sepanjang mereka berada di sana.  Skuad terjun negara bukan sahaja menampilkan aksi buruk di kejohanan itu, malah beberapa tonggak utama termasuk Pandelela dan Nor Dhabitah Sabri gagal untuk meraih slot ke Sukan Olimpik Paris Julai depan.",2025-08-11
Utusan Malaysia,"PRK: Amzad yakin menang, Azan pula harap kejutan - Utusan Malaysia",https://www.utusan.com.my/berita/2023/08/prk-amzad-yakin-menang-azan-pula-harap-kejutan/,2023-08-07,,"SELEPAS kempen memasuki minggu kedua Pilihan Raya Ke­cil (PRK) Parlimen Kuala Terengganu, calon Perikatan Nasional (PN), Datuk Ahmad Amzad Hashim dijangka dapat memenangi dengan mudah kerusi tersebut pada 12 Ogos ini. Bekas Timbalan Menteri Sains, Teknologi dan Inovasi turut yakin mampu mempertahankan Parlimen itu dengan majoriti lebih besar berban­ding Pilihan Raya Umum Ke-15 (PRU15) iaitu 40,907 undi.",2025-08-11
