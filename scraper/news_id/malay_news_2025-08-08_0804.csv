News_Source,Title,Source_URL,Publish_Date,Category,Summary,Scrape_Date
Utusan Malaysia,ANALISIS: Muafakat Nasional masih ada harapan? - Utusan Malaysia,https://www.utusan.com.my/berita/2022/06/analisis-muafakat-nasional-masih-ada-harapan/,2022-06-20,,"TIDAK dinafikan, formula politik kerjasama UMNO dan Pas iaitu dua parti politik Melayu Islam terbesar di negara ini adalah yang terbaik dalam menghadapi Pilihan Raya Umum Ke-15 (PRU15). Gabungan dinamakan Muafakat Nasional (MN) yang dibentuk pada 2019 sebagai persediaan berdepan kerajaan Pakatan Harapan (PH) ketika itu disambut baik oleh orang Melayu Islam selepas sekian lama dua parti politik paling berpengaruh itu bertelagah.",2025-08-08
Utusan Malaysia,"Zul Huzaimy tawarkan 'hadiah' motosikal RXZ Catalyzer RM43,000 kepada pelanggan bertuah",https://www.utusan.com.my/terkini/2023/01/zul-huzaimy-tawarkan-hadiah-motosikal-rxz-catalyzer-rm43000-kepada-pelanggan-bertuah/,2023-01-28,,"KOTA BHARU: Pelakon terkenal Zul Huzaimy menawarkan sebuah motosikal jenis Yamaha RXZ Catalyzer bernilai RM43,000 sebagai hadiah kepada pelanggan bertuah yang membeli baju Melayu berjenama Intan Berlian Exclusive.

Zul Huzaimy berkata, sebagai salah seorang rakan kongsi kepada jenama baju Melayu itu dia berbesar hati menjadikan motosikal keluaran 2009 sebagai hadiah utama cabutan bertuah kepada pelanggan terpilih.

“Motosikal ini saya beli seminggu lalu daripada seorang pempengaruh. Cabutan bertuah yang bermula 1 Januari lalu itu akan berlangsung selama empat bulan.

“Pemenang bagi cabutan bertuah ini pula akan diumumkan seminggu selepas sambutan Hari Raya Aidilfitri,” katanya ketika ditemui pemberita pada Majlis Pelancaran Baju Melayu Intan Berlian Exclusive di sini hari ini.

Zul Huzaimy memberitahu, pembeli akan diberikan kupon ke atas setiap satu pembelian baju Melayu tersebut dengan harga RM199 dan layak menyertai cabutan tersebut.

Katanya, baju Melayu Intan Berlian itu menawarkan pilihan 10 warna menarik yang mampu ‘mencairkan’ hati para pembeli.

“Kita menyasarkan sebanyak 100,000 pasang berjaya dijual pada tahun ini dan ia mampu dicapai dengan duta yang telah dilantik iaitu pelakon Hafidz Roshdi, Kamarool Yusoff dan pempengaruh Pok Jak Vintage,” ujarnya.

Selain motosikal Yamaha RXZ Catalyzer sebagai hadiah utama, sebuah lagi motosikal Yamaha Y15ZR turut menjadi hadiah istimewa bersama beberapa hadiah lain termasuk barangan kemas.",2025-08-08
Utusan Malaysia,Jong-un beredar makan malam - Utusan Malaysia,https://www.utusan.com.my/nasional/2019/02/jong-un-beredar-makan-malam/,2019-02-27,,"KESELAMATAN… Polis Vietnam mengiringi kenderaan yang membawa Pemimpin Korea Utara, Kim Jong-un selepas makan malam bersama Presiden Amerika Syarikat (AS), Donald Trump di Hanoi sebentar tadi. Pertemuan empat mata antara dua pemimpin negara itu akan disambung esok dalam persidangan kedua mereka selepas di Singapura pada Jun tahun lalu.",2025-08-08
Utusan Malaysia,Penurunan jumlah pendaftaran pelajar ke IPT belum membimbangkan  - Utusan Malaysia,https://www.utusan.com.my/terkini/2022/02/penurunan-jumlah-pendaftaran-pelajar-ke-ipt-belum-membimbangkan/,2022-02-06,,"PERMATANG PAUH: Penurunan jumlah pendaftaran dalam kalangan pelajar untuk ke institusi pengajian tinggi awam (IPTA) sejak hampir dua tahun lalu gara-gara Covid-19 belum berada pada tahap membimbangkan.

Pengarah Bahagian Kemasukan Pelajar IPTA Jabatan Pendidikan Tinggi (JPT), Wahi Nordin berkata, walaupun agak rendah berbanding jumlah pendaftaran sebelum berlakunya pandemik berkenaan, rata-rata IPT tidak terjejas kerana tidak begitu jauh daripada kuota kemasukan awal yang ditetapkan sebelum ini.

“Sepanjang hampir dua tahun negara dilanda pandemik Covid-19, tawaran (kemasukan) oleh universiti-universiti  masih banyak dan sentiasa ada. Cuma, ada dalam kalangan ibu bapa atau pelajar sendiri yang memilih tidak mendaftarkan diri ke universiti atas sebab-sebab tertentu walaupun menerima tawaran dan sebagainya.

‘Itu hak mereka dan kita tak boleh paksa,” katanya pada program Jom Masuk IPT atau JMIPT 2022 yang berlangsung selama dua hari bermula semalam bersama Rektor UiTM Pulau Pinang, Prof. Dr. Salmiah Kasolang di universiti itu, di sini hari ini.

“Program yang dilaksanakan secara hibrid dan dalam talian melalui platform Facebook Sistem Permohonan Kemasukan Pelajar (UPUOnline) buat pertama kalinya itu turut menggunakan Sistem Pengiraan Acara (ECS) yang dibangunkan sendiri UiTM Pulau Pinang untuk mengawal jumlah kehadiran pengunjung.

Dalam pada itu, Wahi berharap ibu bapa dan pelajar yang tinggal berdekatan mana-mana lokasi JMIPT tidak melepaskan peluang datang sendiri bagi mendapatkan maklumat lebih tepat mengenai IPT yang mengambil bahagian dalam program berkenaan.",2025-08-08
Utusan Malaysia,USM-USU perkukuh kerjasama dua hala - Utusan Malaysia,https://www.utusan.com.my/nasional/2018/02/usm-usu-perkukuh-kerjasama-dua-hala/,2018-02-13,,"PULAU PINANG 13 Feb. – Universiti Sains Malaysia (USM) memperkukuh hubungan sedia ada de­ngan Universitas Sumatera Utara (USU), Medan, Indonesia dalam pelbagai kerjasama termasuk aspek penyelidikan, pendidikan dan latihan serta pertukaran pelajar dan kakitangan kedua-dua buah universiti. Naib Canselor USM, Prof. Datuk Dr.",2025-08-08
Utusan Malaysia,Pengarah Bahagian kementerian minta rasuah bulanan dari kontraktor direman SPRM,https://www.utusan.com.my/nasional/2023/01/pengarah-bahagian-kementerian-minta-rasuah-bulanan-dari-kontraktor-direman-sprm/,2023-01-18,,"PUTRAJAYA: Suruhanjaya Pencegahan Rasuah Malaysia (SPRM) menahan tiga individu termasuk seorang Pengarah Bahagian sebuah kementerian berpangkat Datuk kerana disyaki menerima wang rasuah secara bulanan dengan jumlah besar daripada kontraktor-kontraktor yang mendapat projek di kementerian tersebut.

Selain Pengarah Bahagian itu, dua lagi yang ditahan merupakan seorang perunding projek dan seorang pengarah syarikat binaan.

Kesemua suspek lelaki berusia lingkungan 40an berkenaan ditahan di sekitar Putrajaya dan Ibu Pejabat SPRM Putrajaya antara pukul 11 pagi hingga 9 malam ketika hadir memberi keterangan.

Menurut sumber, wang rasuah tersebut merupakan bayaran daripada kontraktor-kontraktor yang dilantik oleh kementerian terlibat sebagai balasan untuk mempercepatkan proses bayaran tuntutan, membantu meluluskan Arahan Perubahan Kerja (Variation Order) dan Lanjutan Tempoh Masa (Extension of Time) projek.

Kata sumber tersebut, suspek juga dipercayai menerima suapan wang secara bulanan selain mendapat sogokan seperti barangan mewah untuk kegunaan peribadi.

Susulan itu, Majistret Irza Zulaikha Rohanuddin membenarkan permohonan reman selama tujuh hari kepada Pengarah Bahagian tersebut manakala dua lagi suspek selama tiga hari bermula hari ini setelah pihak SPRM membuat permohonan reman di Mahkamah Majistret Putrajaya, pagi tadi.

Sementara itu, Pengarah Kanan Bahagian Siasatan SPRM, Datuk Seri Hishamuddin Hashim, mengesahkan penahanan dan memaklumkan kes disiasat mengikut Seksyen 17(a) Akta SPRM 2009.",2025-08-08
Utusan Malaysia,Venezeula ‘bersedia’ bagi sebarang serangan AS - Utusan Malaysia,https://www.utusan.com.my/nasional/2019/05/venezeula-bersedia-bagi-sebarang-serangan-as/,2019-05-06,,"MOSCOW 6 Mei – Presiden Venezuela, Nicolas Maduro bersedia melihat sebarang serangan dari Amerika Syarikat (AS), hari ini. Menurut Menteri Luarnya, Jorge Arreaza, mereka telah bersedia bagi semua senario. “Pertama adalah diplomasi, dialog dan keamanan. “Bagaimanapun jika Washington ‘memilih untuk laluan ketenteraan, kami mempunyai angkatan tentera, rakyat dan pengawal negara bukan hanya untuk bertahan serta melawan tetapi untuk menang,” katanya selepas mesyuarat dengan rakan sejawatan Rusia, Segei Lavrov.",2025-08-08
Utusan Malaysia,"1,472 kenderaan di Selangor diarah berpatah balik - Utusan Malaysia",https://www.utusan.com.my/berita/2021/05/1472-kenderaan-di-selangor-diarah-berpatah-balik/,2021-05-12,,"SHAH ALAM: Polis Selangor telah mengarahkan sebanyak 1,472 kenderaan berpatah balik sejak pelaksanaan Perintah Kawalan Pergerakan (PKP) bermula 6 Mei lalu sehingga semalam.

Ketua Polis Selangor, Datuk Arjunaidi Mohamed berkata, pihaknya juga telah mengeluarkan 313 kompaun terhadap individu yang cuba merentas daerah atau negeri bagi tempoh yang sama.

“Ada segelintir daripada mereka yang cuba merentas daerah kita arahkan berpatah balik dan tidak dikenakan kompaun kerana masih berada dalam daerah mereka duduki. Namun, sekiranya mereka telah memasuki daerah lain, tindakan kompaun akan dikenakan serta merta.

“Masyarakat harus ingat, hari raya bukan berkaitan melawat kawan dan keluarga tetapi adalah meraikan kemenangan selepas berpuasa. Mereka yang merancang untuk melakukannya, duduk sahaja di rumah untuk sama-sama menangani Covid-19.

“Kita tidak menafikan berlaku kesesakan di setiap sekatan jalan raya tetapi tiada pilihan kerana pemeriksaan perlu dijalankan,” katanya dalam sidang akhbar di Ibu pejabat Polis Kontinjen (IPK) Selangor di sini hari ini.

Tambahnya, pihaknya akan mempertingkatkan kawalan dan pemantauan di bazar dan pusat membeli belah bagi mengekang Covid-19 selain menambah sekatan jalan raya.

Dalam perkembangan berasingan, Arjunaidi berkata, sebanyak 348 anggota Polis Selangor positif Covid-19 sejak negara dilanda pandemik itu pada tahun lalu.

“Setakat ini, tujuh anggota masih dirawat dan 36 pula sedang menjalani kuarantin. Selain itu, sasaran pemantauan untuk pasukan kita juga adalah di kawasan di lokaliti hotspot,” katanya.

Dalam pada itu, Arjunaidi menjelaskan, kertas siasatan berhubung kes seorang guru yang mengeluarkan kata-kata lucah terhadap pelajar Sekolah Menengah Kebangsaan Puncak Alam (SMKPA) berusia 17 tahun telah selesai.

“Kertas siasatan telah lengkap dan kita telah merujuknya kepada Pejabat Timbalan Pendakwa Raya. Buat masa ini, kita menunggu keputusan daripada mereka,” jelasnya.",2025-08-08
Utusan Malaysia,Shahrir patut lapor kewujudan RM1 juta dalam akaunnya -saksi,https://www.utusan.com.my/berita/2022/12/shahrir-patut-lapor-kewujudan-rm1-juta-dalam-akaunnya-saksi/,2022-12-13,,"KUALA LUMPUR: Seorang pegawai Lembaga Hasil Dalam Negeri ( LHDN ) memberitahu Mahkamah Tinggi di sini hari ini, Tan Sri Shahrir Ab. Samad sepatutnya melaporkan kewujudan wang RM1 juta dalam akaunnya bagi membolehkan semakan dibuat sama ada wang itu merupakan pendapatan dan perlu dikenakan cukai.

Tuan Zulkfli Tuan Lah, 48, berkata, wang yang diterima oleh bekas Pengerusi Felda itu merupakan jumlah yang banyak dan semakan perlu dilakukan sama ada wang itu layak dicukai atau sebaliknya.

Beliau yang merupakan Timbalan Ketua Unit Audit Meja Selebriti, Penghibur Awam dan Pelbagai, Bahagian Penaksiran LHDN menyatakan, jumlah cukai yang akan dikenakan bergantung kepada jumlah pendapatan.

“Tanggungjawab pembayar cukai adalah melaporkan pendapatan bergantung kepada kategori tertentu. Komisen dan sewa juga merupakan pendapatan.

“Sebagai contoh, jika pendapatan RM100,000, individu berkenaan mesti membuat semakan dengan LHDN dan memastikan sumbernya daripada mana,” ujarnya pada sesi pemeriksaan semula yang dikendalikan oleh Timbalan Pendakwa Raya Rasyidah Murni Azmi.

Tuan Zulkfli yang juga saksi pendakwaan ke-21 selanjutnya menyatakan, wang yang diterima daripada ahli keluarga untuk kegunaan sendiri tidak dikenakan cukai.

Namun sebaliknya, ujar saksi, jika wang diterima daripada individu tertentu dan melibatkan jumlah yang banyak, ia perlu dilaporkan kepada LHDN.

Pada 5 Oktober lalu, Tuan Zulkfli memberitahu, Shahrir tidak mengisytiharkan pendapatannya melebihi RM1 juta dalam tempoh 2013 hingga 2018.

Ketika membacakan pernyataan saksi, Tuan Zulkfli mengesahkan, pendapatan Shahrir pada 2013 (RM87,834.00); 2014 (RM128,104.00), 2015 (RM213,394.00), 2016 (RM189,545.00), 2017 (RM267,090.00) dan 2018 (RM193,191.00).

Pada prosiding hari ini, saksi menyifatkan Shahrir seorang pembayar cukai yang baik kerana tidak pernah gagal menghantar borang taksiran sejak 2004.

Namun, Tuan Zulkfli menyatakan, tuduhan gagal mengisytiharkan harta merupakan kesalahan berat dan memalukan yang boleh menyebabkan maruah tercalar tanpa mengira individu itu ahli Parlimen atau orang biasa.

Dalam keterangannya, saksi juga berkata, tindakan individu untuk menipu LHDN bergantung kepada niatnya ketika itu.

“Niat bergantung kepada individu, apa yang difikirkannya ketika itu sama ada untuk tidak melaporkan kepada LHDN tetapi kemudiannya memaklumkan dia tersilap.

“Niat jahat pula bermaksud dia tahu penerimaan wang itu perlu dilaporkan, namun, tidak berniat berbuat demikian. Jadi, memang itu niat yang salah,” ujar saksi.

Tuan Zulkfli selanjutnya menyatakan, individu melakukan kesalahan jika melaporkan pendapatan kurang daripada yang sepatutnya.

Perbicaraan di hadapan Hakim Datuk Muhammad Jamil Hussin bersambung esok bagi mendengar keterangan pegawai penyiasat.

Shahrir, 72, didakwa melibatkan diri dalam pengubahan wang haram dengan tidak melaporkan pendapatan sebenar dalam borang cukai pendapatan.

Tindakan itu didakwa bertentangan dengan Seksyen 113(1)(a) Akta Cukai Pendapatan 1967, iaitu tidak mengisytiharkan pendapatan diterima daripada Datuk Seri Najib Tun Razak berjumlah RM1 juta melalui sekeping cek yang kemudian dimasukkan ke dalam akaun bank miliknya.

Beliau didakwa melakukan perbuatan itu di LHDN Cawangan Duta, Kompleks Pejabat Kerajaan, Jalan Tuanku Abdul Halim di sini pada 25 April 2014.

Shahrir didakwa mengikut Seksyen 4(1) Akta Pencegahan Pengubahan Wang Haram dan Pencegahan Pembiayaan Keganasan 2001 yang membawa hukuman maksimum penjara lima tahun atau denda RM5 juta atau kedua-duanya, jika sabit kesalahan.",2025-08-08
Utusan Malaysia,Isteri Netanyahu didapati bersalah salah guna dana awam - Utusan Malaysia,https://www.utusan.com.my/nasional/2019/06/isteri-netanyahu-didapati-bersalah-salah-guna-dana-awam/,2019-06-16,,"BAITULMUQADDIS 16 Jun – Mahkamah Israel menjatuhkan hukuman terhadap isteri kepada Perdana Menteri Israel, Benjamin Netanyahu selepas didakwa menyalahgunakan dana sumbangan makanan. Sara didapati bersalah mengeksploitasi kesalahan orang lain dan diarahkan untuk membayar denda serta pampasan. Sara diarahkan memulangkan semula wang sebanyak AS$12,497 (RM52,080) kepada Israel secara ansuran sebanyak sembilan kali.",2025-08-08
Utusan Malaysia,"KDNK Malaysia suku kedua 8.9%, lebih baik dari AS, Singapura - Utusan Malaysia",https://www.utusan.com.my/nasional/2022/08/kdnk-malaysia-suku-kedua-8-9/,2022-08-12,,"PETALING JAYA: Ekonomi negara mencatatkan pertumbuhan kukuh sebanyak 8.9 peratus pada suku kedua 2022 dipacu permintaan domestik yang tinggi, disokong pemulihan pasaran pekerja serta dasar-dasar kerajaan yang berterusan. Pertumbuhan Keluaran Dalam Negara Kasar (KDNK) itu jauh lebih baik daripada apa yang dicatatkan Amerika Syarikat (AS), Singapura dan China. AS mencatatkan pertumbuhan 1.6 peratus, Singapura 4.4 peratus manakala China 0.4 peratus.",2025-08-08
Utusan Malaysia,MSN tidak pilih kasih pemilihan acara dalam Sukma 2024,https://www.utusan.com.my/sukan/2023/03/msn-tidak-pilih-kasih-pemilihan-acara-dalam-sukma-2024/,2023-03-25,,"PETALING JAYA: Ketua Pengarah Majlis Sukan Negara (MSN), Datuk Ahmad Shapawi Ismail tampil memberikan pencerahan mekanisma digunakan badan induk itu untuk menyenaraikan jenis sukan di temasya Sukan Malaysia (Sukma) 2024.

Ia susulan wujud rasa tidak puas hati yang dibangkitkan Setiausaha Agung Persatuan Kabaddi Malaysia, Peter Gopi apabila MSN tidak mempertandingkan sukan berkenaan untuk edisi di Sarawak tahun hadapan.

Bagaimanapun Shapawi menjelaskan, MSN tidak dapat memasukan kesemua 103 jenis sukan yang berdaftar di bawah Akta Pembangunan Sukan 1997, sebaliknya hanya sebahagian mampu dimasukkan bagi memastikan penganjuran berkualiti dan penyediaan khidmat sokongan lojistik berdasarkan kemampuan penganjur.

Tambah Shapawi, 28 sukan yang dipilih menerusi Bengkel Transformasi Sukma pada 16 hingga 18 Februari lalu adalah berpandukan kepada empat justifikasi asas pemilihan.

Antaranya adalah sukan yang dipertandingkan di peringkat Sukan Olimpik, Sukan Asia, Sukan Komanwel, sukan yang tidak dipertandingkan di Sukan Olimpik namun terdapat di Sukan Asia/Komanwel serta sukan yang popular dan dipelopori sebilangan besar rakyat Malaysia.

“Ia selari dengan ketetapan Jawatankuasa Tertinggi Sukma mengarahkan Majlis Sukan Negara (MSN) mengadakan bengkel susulan bersama pemegang-pemegang taruh yang lain bagi mengkaji dan mencadangkan bilangan sukan-sukan pilihan untuk dimasukkan ke edisi Sukma seterusnya.

“Penjelasan ini bertujuan menegaskan bahawa pemilihan jenis sukan ke Sukma dibuat secara terbuka, menerusi ‘engagement’ (pertemuan) dengan semua pemegang taruh di peringkat Pusat dan Negeri-negeri tanpa ada sebarang prejudis kepada mana-mana jenis sukan lainnya,” jelas Shapawi dalam satu kenyataan hari ini.

Biarpun kabaddi tidak disenaraikan untuk edisi 2024, sukan ini masih berpeluang bersama-sama baki 74 sukan lain untuk disenaraikan pada edisi seterusnya iaitu Sukma 2026 Kelantan.",2025-08-08
Utusan Malaysia,Maybank komited sokong bangunkan PKS - Utusan Malaysia,https://www.utusan.com.my/nasional/2019/09/maybank-komited-sokong-bangunkan-pks/,2019-09-24,,"KUALA LUMPUR 24 Sept. – Maybank telah menganjurkan seminar Membina Kapasiti dan Keupayaan untuk usahawan di Kota Kinabalu, Sabah bagi menyokong usaha berterusan untuk perusahaan kecil dan sederhana (PKS) akses yang lebih luas kepada pembiayaan. Ketua Perkhidmatan Kewangan Komuniti Maybank, Datuk Hamirullah Boorhan berkata, seminar itu merupakan program yang dilaksanakan di seluruh negara oleh pihaknya bagi memacu pertumbuhan PKS.",2025-08-08
Utusan Malaysia,DAP tetap capai sasaran PRN Johor,https://www.utusan.com.my/nasional/2022/03/dap-tetap-capai-sasaran-prn-johor/,2022-03-13,,"GEORGETOWN: DAP tetap menyifatkan parti itu berjaya mencapai sasaran pada Pilihan Raya Negeri (PRN) Johor selepas menang 10 daripada 14 kerusi yang dipertandingkan.

Naib Pengerusi DAP Kebangsaan, Chow Kon Yeow berkata, ini kerana Pakatan Harapan (PH) khususnya DAP sedar gelangang PRN Johor adalah  satu cabaran besar memandangkan situasi politik negara telah berubah.

“Kita sememangnya menjangkakan sasaran enam hingga 10 kerusi (menang) kerana kita tahu kita hadapi cabaran mengekalkan 14 kerusi yang kita pegang. Tetapi keputusan semalam saya percaya DAP berasa sasaran dicapai, walaupun kita tidak menang kesemuanya tetapi 10 kerusi dengan suasana politik sekarang ini kita rasa sasaran tercapai,” katanya selepas merasmikan Pusat Perubatan Nuklear di Hospital Adventist Pulau Pinang, di sini hari ini.

Pusat Perubatan Nuklear di hospital berkenaan adalah pusat perubatan nuklear komprehensif milik hospital swasta yang pertama di utara semenanjung.

PRN Johor menyaksikan PH bersama rakan sekutunya memperoleh kemenangan bagi 13 calon untuk kerusi Dewan Undangan Negeri (DUN) berbanding 57 calon yang dipertaruhkan. Daripada jumlah itu, DAP memenangi 10 kerusi manakala PKR, Amanah dan Muda masing-masing satu kerusi.

Kon Yeow yang juga Pengerusi DAP negeri berkata, PRN Johor hanya permulaan untuk DAP dan parti itu meneruskan gerak kerja politik di Johor serta negeri-negeri lain.

Malah katanya, parti itu juga bersiap sedia berdepan Pilihan Raya Umum Ke-15 atau PRN di negeri-negeri lain sekiranya berlaku dalam tempoh terdekat.

“Sementara kita tunggu PRU-15 atau PRN kita akan teruskan gerak kerja politik di setiap negeri. Setiap negeri perlu sentiasa bersiap sedia memandangkan bahang pilihan raya adalah berlainan pada masa ini kerana secara tiba-tiba boleh diadakan PRN,” katanya.",2025-08-08
Utusan Malaysia,Angka korban tembakan sekolah Brazil meningkat kepada empat orang - Utusan Malaysia,https://www.utusan.com.my/luar-negara/2022/11/angka-korban-tembakan-sekolah-brazil-meningkat-kepada-empat-orang/,2022-11-27,,"BRASILIA: Jumlah korban insiden tembakan di dua buah sekolah di Brazil meningkat kepada empat orang selepas guru yang cedera dalam kejadian tersebut meninggal dunia.

Pihak berkuasa di bandar Aracruz di negeri Espirito Santo berkata, seramai 10 orang cedera, termasuk tiga guru dan pelajar dalam insiden yang berlaku pada Jumaat lalu.

Suspek tembakan yang merupakan bekas pelajar di sekolah pertama yang menjadi sasarannya melepaskan tembakan terhadap sekumpulan guru, menyebabkan dua orang maut.

Suspek kemudiannya menuju ke sebuah sekolah swasta dan menembak mati seorang pelajar perempuan dan menyebabkan sejumlah lagi cedera.

Selepas dua insiden itu, suspek berjaya ditahan polis dan bakal didakwa melakukan pembunuhan.

Serangan itu merupakan yang ke-12 melibatkan sekolah di Brazil sejak 2002.",2025-08-08
Utusan Malaysia,Empat beradik Orang Asli Colombia terima rawatan perubatan - Utusan Malaysia,https://www.utusan.com.my/luar-negara/2023/06/empat-beradik-orang-asli-colombia-terima-rawatan-perubatan/,2023-06-10,,"BOGOTA: Empat kanak-kanak Orang Asli yang hilang lebih lima minggu dalam hutan di selatan Colombia berikutan nahas pesawat tiba di ibu negara, Bogota untuk rawatan perubatan.

Empat beradik itu ditemukan semalam di wilayah Caqueta, Colombia dan pada mulanya dirawat oleh pasukan perubatan tentera yang pernah menjadi antara pasukan mencari mereka.

Misi mencari empat beradik yang dipanggil Operation Hope, menarik perhatian warga Colombia apabila laporan petunjuk mengenai keberadaan mereka menyemarakkan harapan mereka akan ditemui dengan selamat walaupun berada lebih sebulan dalam hutan tebal.

“Kami melakukan segala diperlukan untuk menjadikan yang mustahil menjadi mungkin, menggunakan satelit, menggunakan pesawat yang melancarkan mesej, yang menghantar makanan, yang melancarkan risalah, yang melancarkan harapan,” kata Jeneral Pedro Sanchez, komander perintah bersama tentera untuk operasi khas di pangkalan udara di Bogota.

Dalam gambar yang dikongsi oleh tentera Colombia, empat kanak-kanak itu – tiga perempuan dan seorang lelaki – kelihatan kurus ketika mereka dijaga oleh penyelamat.

Selepas pesawat yang membawa kanak-kanak itu mendarat di Bogota, empat ambulans sedang menunggu untuk mengambil mereka dan membawa mereka ke hospital tentera untuk rawatan pakar perubatan.",2025-08-08
Utusan Malaysia,"Pensugi, bermula di Kota Mekah - Utusan Malaysia",https://www.utusan.com.my/nasional/2018/12/pensugi-bermula-di-kota-mekah/,2018-12-02,,"BERMULA dengan niat murni untuk menjaga ibu di rumah selepas pemergian bapa tercinta pada 2011, Noor Arjuna Abdul Ghani mengambil keputusan menceburi dunia perniagaan. Noor Arjuna merupakan bekas pakar bahagian perkilangan plastik dan acuan di Sapura Holding Bhd., mendapat idea untuk menghasilkan Pensugi ketika menjalankan ibadah umrah.",2025-08-08
Utusan Malaysia,"Pesawat terbakar di landasan, beberapa penerbangan ditangguhkan - Utusan Malaysia",https://www.utusan.com.my/nasional/2019/08/pesawat-terbakar-di-landasan-beberapa-penerbangan-ditangguhkan/,2019-08-15,,"DUBLIN 15 Ogos – Beberapa penerbangan di Lapangan Terbang Shannon di barat Ireland, terpaksa ditangguhkan hari ini selepas kebakaran berlaku di bahagian bawah sebuah pesawat ketika berada di landasan, kata jurucakap lapangan terbang. Pesawat Boeing itu dimiliki oleh Omni Air International, sebuah syarikat penerbangan Amerika Syarikat (AS) yang mengendali penerbangan sewa khusus bagi tentera dan kerajaan.",2025-08-08
Utusan Malaysia,Korea Selatan letak kepercayaan kepada bintang remaja - Utusan Malaysia,https://www.utusan.com.my/nasional/2018/06/korea-selatan-letak-kepercayaan-kepada-bintang-remaja/,2018-06-03,,"SEOUL 3 Jun – Korea Selatan hari ini mengumumkan skuad mereka untuk menghadapi Piala Dunia dengan pemain remaja Lee Seung-woo dalam senarai 23 pemain terakhir mereka manakala pemain tengah Swansea, Ki Sung-yeung dinamakan sebagai ketua pasukan.",2025-08-08
Utusan Malaysia,Penyamun ‘1Malaysia’ diberkas - Utusan Malaysia,https://www.utusan.com.my/nasional/2019/02/penyamun-1malaysia-diberkas-2/,2019-02-07,,"JOHOR BAHRU 7 Feb.– Tiga suspek termasuk seorang wanita yang menaiki sebuah kereta sanggup memandu melawan arus sewaktu melarikan diri ketika dikejar pihak polis sejauh kira-kira 35 kilometer semalam. Dalam kejadian pukul 7.45 malam itu, suspek yang boleh dianggap sebagai penyamun ‘1Malaysia’ kerana terdiri daripada Melayu, Cina dan India melarikan diri daripada polis.",2025-08-08
Utusan Malaysia,Wanita mengaku tidak bersalah cederakan madu - Utusan Malaysia,https://www.utusan.com.my/nasional/2022/10/wanita-mengaku-tidak-bersalah-cederakan-madu/,2022-10-18,,"KUALA PILAH: Seorang penternak kambing yang juga isteri ketiga mengaku tidak bersalah di Mahkamah Sesyen Kuala Pilah hari ini atas tuduhan mencederakan seorang wanita yang juga madunya.

Tertuduh, Che Ruslyzay Shawaratuaini Che Ruslan, 36, membuat pengakuan berkenaan selepas pertuduhan dibacakan di hadapan Hakim Norma Ismail.

Berdasarkan pertuduhan, pada 15 Oktober lalu kira-kira pukul 4.30 petang, di hadapan sebuah rumah di Felda Lui Timur, Jempol, tertuduh telah dengan sengaja menyebabkan cedera ke atas mangsa yang merupakan isteri keempat, berusia 41 tahun dengan menggunakan parang.

Oleh itu tertuduh didapati telah melakukan kesalahan yang boleh dihukum di bawah Seksyen 324 Kanun Keseksaan dan dibaca bersama Seksyen 326 A Kanun Keseksaan akta yang sama dan boleh dipenjara sehingga 10 tahun atau denda atau kedua-duanya.

Pendakwaan diwakili Timbalan Pendakwa Raya, Muhammad Amirul Noor Hashimi manakala tertuduh tidak diwakili peguam.

Muhammad Amirul dalam pendakwaannya memohon satu tarikh perbicaraan dan tidak menawarkan sebarang jaminan.

Menurutnya, tertuduh dan mangsa bermadu serta difahamkan tertuduh merupakan isteri ketiga dan mangsa, isteri keempat.

Che Ruslyzay Shawaratuaini dalam rayuan jaminannya memberitahu, dia hanya mempertahankan dirinya ketika kejadian.

Norma kemudiannya menetapkan 5 Disember ini untuk sebutan semula kes denga wang jaminan RM10,000 dengan seorang penjamin.

Menurutnya, tertuduh juga dikenakan syarat tambahan untuk tidak mengganggu saksi atau mangsa.",2025-08-08
Utusan Malaysia,Tiada rakyat Malaysia terjejas gempa bumi di Taiwan,https://www.utusan.com.my/nasional/2024/04/tiada-rakyat-malaysia-terjejas-gempa-bumi-di-taiwan/,2024-04-03,,"PUTRAJAYA: Tiada rakyat Malaysia dilapor terjejas akibat gempa bumi yang berlaku di Hualien, Taiwan hari ini. Wisma Putra berkata, pihaknya melalui Pusat Persahabatan dan Perdagangan Malaysia di Taipei, sedang memantau rapat perkembangan susulan gempa bumi 7.2 magnitud yang berlaku di kawasan berkenaan. “Setakat pukul 10 pagi, hari ini , tiada rakyat Malaysia dilaporkan terjejas akibat gempa bumi tersebut.",2025-08-08
Utusan Malaysia,"Menyamar juruteknik 'pukau' jurujual, curi wang kedai - Utusan Malaysia",https://www.utusan.com.my/nasional/jenayah/2021/11/menyamar-juruteknik-pukau-jurujual-curi-wang-kedai/,2021-11-15,,"KUALA SELANGOR: Seorang lelaki yang menyamar sebagai juruteknik komputer diburu selepas melarikan wang tunai daripada sebuah kedai aksesori telefon di Puncak Alam di sini, kelmarin.

Dalam kejadian pukul 7.15 petang itu, suspek berusia lingkungan 40-an dipercayai memperdaya jurujual premis berkenaan yang mendakwa seolah-olah turut dipukau.

Ketua Polis Daerah Kuala Selangor, Superintendan Ramli Kasa berkata, pengadu didatangi lelaki itu yang memperkenalkan diri sebagai juruteknik Bahagian Sistem Komputer daripada ibu pejabat syarikat kedai tersebut.

Katanya, suspek kemudian mengarahkan jurujual itu mencetak penyata akaun bagi menyemak hasil jualan dan mengira wang di kaunter yang berjumlah RM750.

“Sejurus selesai mengira, pengadu meletakkan wang berkenaan di tepi meja kaunter tersebut.

“Suspek kemudian meminta supaya menandatangani beberapa resit dan membuat sibuk sehingga pengadu berasa seolah-olah sudah dipukau,” katanya dalam kenyataan hari ini.

Jelas Ramli, siasatan awal mendapati suspek memasuk kedai itu menerusi laluan utama dan terus menemui pengadu di kaunter pembayaran.

“Hasil rakaman kamera litar tertutup (CCTV) juga mendapati pengadu  mengeluarkan wang daripada kaunter dan meletakkannya di tepi mesin itu.

“Suspek kemudian mengambil wang berkenaan dan mengiranya di hadapan pengadu lalu memasukkan ke dalam poket,” ujarnya.

Tambah beliau, usaha mengesan suspek masih giat dijalankan pihaknya sehingga kini.

“Kes disiasat mengikut Seksyen 380 Kanun Keseksaan iaitu mencuri dalam bangunan.

“Orang ramai yang mempunyai sebarang maklumat boleh menyalurkannya di balai polis berdekatan untuk tindakan lanjut,” katanya.

Justeru, beliau menasihatkan semua peniaga atau pekerja lebih berwaspada dan segera menghubungi polis sekiranya mencurigai tindakan individu seumpama itu.",2025-08-08
Utusan Malaysia,Remaja disuntik vaksin 'kosong' terima vaksin baharu - Utusan Malaysia,https://www.utusan.com.my/terkini/2021/10/remaja-disuntik-vaksin-kosong-terima-vaksin-baharu/,2021-10-02,,"PUTRAJAYA: Pasukan Petugas Khas Imunisasi Covid-19 Remaja (CITF-A) mengesahkan petugas kesihatan (pemvaksin) telah  tersalah mengambil satu picagari kosong yang masih belum digunakan dari ruangan  meja sama dengan picagari berisi vaksin dalam isu kejadian seorang remaja disuntik picagari kosong.

Timbalan Menteri Kesihatan 1, Datuk Dr. Noor Azmi Ghazali berkata,  siasatan awal oleh ProtectHealth mendapati kejadian tersebut berlaku di Pusat  Pemberian Vaksin (PPV) Universiti Malaya (UM) pada 30 September lalu.

Dalam kejadian pada pukul 3.16 petang itu, katanya, petugas kesihatan itu telah mengikut prosedur ditetapkan seperti menunjukkan vaksin dikeluarkan dari botol vaksin melalui picagari dan  menunjukkan picagari berisi vaksin dengan dos sepatutnya kepada ibu  remaja berkenaan.

“Setelah menunjukkan picagari berisi vaksin, beliau meletakkan sebentar picagari tersebut di atas meja untuk melakukan proses nyahkuman di lengan remaja sebelum memberikan suntikan.

“Bagaimanapun, dia tersalah ambil  picagari yang kosong dan membuat suntikan ke lengan remaja tersebut,” katanya dalam kenyataan hari ini.

Beliau yang juga Pengerusi CITF-A berkata,  bagaimanapun setelah selesai, petugas kesihatan itu menyedari kesilapan beliau dan memaklumkan kepada Pegawai Perubatan yang bertugas di PPV UM dan kedua-dua mereka segera mengadakan perbincangan dengan ibu bapa remaja tersebut.

Beliau menjelaskan, setelah memahami penjelasan diberikan, ibu bapa remaja berkenaan memberi kebenaran untuk remaja tersebut diberikan suntikan vaksin di  lengan yang berlainan mengikut Prosedur Dos Kurang.

“Prosedur Dos Kurang  merupakan garis panduan klinikal yang mencadangkan pemberian vaksin di  lengan berlawanan jika dos pertama dianggap tidak mencukupi dan dos  semula diperlukan.

“CITF-A amat kesal dengan kejadian ini dan ingin memohon maaf kepada  ibu bapa dan remaja yang terlibat di atas kesulitan yang berlaku. Kejadian ini  disifatkan sebagai kesilapan ketika bertugas atau human error ,” katanya.

Beliau menegaskan,  petugas kesihatan berkenaan telah diberi amaran untuk lebih berhati-hati  dan mengikut prosedur yang ditetapkan.

Katanya, prosedur dalaman juga ditambah  baik dengan memastikan tiada picagari lain di ruangan meja sama ketika  memberi suntikan bagi mengelakkan kejadian yang sama berulang.

Sebelum ini tersebar video tular yang menunjukkan rakaman proses vaksinasi ke atas  seorang remaja berusia 12 tahun menggunakan picagari kosong oleh seorang  pemvaksin.",2025-08-08
Utusan Malaysia,Cadangan bubar DUN tidak wajar - Utusan Malaysia,https://www.utusan.com.my/nasional/2019/04/cadangan-bubar-dun-tidak-wajar/,2019-04-11,,"KUALA LUMPUR 11 April – Cadangan UMNO Johor kepada Sultan Johor, Sultan Ibrahim Sultan Iskandar untuk membubarkan Dewan Undangan Negeri (DUN) bagi membolehkan pilihan raya negeri diadakan adalah tidak wajar. Malah, cadangan itu menurut Menteri Dalam Negeri, Tan Sri Muhyiddin Yassin hanya boleh dilakukan Pakatan Harapan (PH) selaku kerajaan negeri dan bukannya dilakukan pihak pembangkang. “Kita mempunyai majoriti kerusi DUN yang lebih besar daripada pembangkang.",2025-08-08
Utusan Malaysia,Selangor FC belum jumpa keserasian,https://www.utusan.com.my/sukan/2023/02/selangor-fc-belum-jumpa-keserasian/,2023-02-28,,"PETALING JAYA: Pengendali Se­langor FC , Tan Cheng Hoe mempertahankan dua tonggak import, Ayron Del Valle dan Yohandry Orozco yang tampak bergelut dalam penampilan sulung ketika Red Giants menum­paskan Kelantan United 1-0 pada aksi pembukaan Liga Super kelmarin.

Pemain sayap lincah, Faisal Halim pula mengakui, persembahan pertamanya bersama King of Malaya tidak sebagus ketika menyarung jersi Terengganu FC kerana belum menemui keserasian.

Dalam aksi di Stadium Majlis Bandaraya Petaling Jaya itu, Selangor yang dianggap pencabar utama Liga Super musim ini memerlukan gol tunggal Yazan Al Arab untuk menundukkan Kelantan United.

“Saya yakin dengan persembahan Ayron dan Orozco, namun seperti yang saya katakan sebelum ini mereka datang agak lewat. Orozco misalnya, baru sampai10 hari lalu.

“Bukan senang untuk terus memberi permainan terbaik dalam tempoh singkat. Tahap kecergasannya juga belum ­betul-betul memuaskan.

“Ayron masih menyesuaikan diri dengan pasukan tetapi kalau kita lihat menerusi persembahan individu, dia sudah memberi yang terbaik,” kata Cheng Hoe.

Kata Cheng Hoe apa yang penting Selangor memulakan musim dengan tiga mata, dan pasukan itu perlu mengatasi kelemahan sebelum turun dalam aksi kedua menentang Kuching City, Khamis ini.

Ayron, 34, tiba bersama reputasi sebagai bekas pemenang Kasut Emas Liga Colombia tiga musim berturut-turut, dan menjadi sandaran untuk mengetuai jentera serangan, manakala Orozco, 31, yang ­berasal dari Venezuela adalah harapan di bahagian tengah.

“Sudah tentu kami gembira dengan tiga mata. Kita masih dalam proses mencari keserasian dan persefahaman baik daripada pemain. Ada kelemahan yang perlu diperbaiki,” katanya.

Sementara itu, Faisal ­mengakui agak bergelut dalam perlawanan pertama ­bersama Selangor dan masih cuba membentuk persefahaman dengan rakan-rakan baharu.

“Itu normal. Saya di Terengganu sudah dua tahun, jadi pemain tahu apa yang saya mahukan.

“Di Selangor saya masih baharu. Say cuba bentuk persefahaman baik dengan rakan-rakan, setakat ini semua berjalan lancar,” katanya.",2025-08-08
Utusan Malaysia,UMNO Mersing yakin kesetiaan pengundi tetap bersama parti - Utusan Malaysia,https://www.utusan.com.my/nasional/politik/2022/02/umno-mersing-yakin-kesetiaan-pengundi-tetap-bersama-parti/,2022-02-13,,"MERSING: UMNO Bahagian Mersing tetap yakin pengundi masih setia untuk terus memilih Barisan Nasional (BN) pada Pilihan Raya Negeri (PRN) Johor sekali gus membawa kemenangan di dua kerusi Dewan Undangan Negeri (DUN) di kawasan tersebut.

Ketua UMNO Bahagian Mersing, Mohd. Youzaimi Yusof berkata, baginya, isu 30 ahli UMNO beralih arah menyertai Parti Pribumi Bersatu Malaysia (Bersatu) tidak perlu lagi diulas lanjut.

Katanya, hal ini kerana pengundi dan masyarakat di dua cawangan berkenaan lebih tahu dan arif serta boleh menilai sendiri tentang apa yang berlaku.

“Berkenaan keluar parti itu saya tidak perlu komen. Masyarakat lebih tahu, pengundi sekitar dua buah kampung itu juga lebih arif, biar mereka sendiri menilai. Kita teruskan bekerja kerana yang penting jentera di 44 pusat daerah mengundi (PDM) dalam 60 cawangan berjalan lancar serta kekal bersemangat dan tiada yang gusar dan takut.

“Alhamdulillah, kita berterima kasih kepada pucuk pimpinan pusat dan negeri yang banyak membantu kita serta negeri angkat dari Pahang yang akan membantu di DUN Endau dan DUN Tenggaroh,” katanya ketika ditemui selepas Program Sarapan Percuma di Kampung Penyabong, hari ini.

Dalam program itu, Mohd. Youzaimi turut menyerahkan sumbangan barang keperluan harian dan wang tunai serta melakukan ziarah kasih ke rumah penduduk yang memerlukan.

Terdahulu, media melaporkan seramai 30 ahli UMNO dari cawangan Kampung Baru Air Tawar dan Kampung Triang mengisytiharkan keluar parti sebelum menyerahkan borang keahlian Bersatu kepada Ketua Wanita Perikatan Nasional (PN), Datuk Seri Rina Mohd. Harun.

Mengulas lanjut, Mohd. Youzaimi berkata, jentera UMNO dan BN di kawasan itu sentiasa bekerja keras dan turun padang untuk mendekati masyarakat yang bukan hanya dilakukan ketika tiba musim pilihan raya sahaja.

Katanya, program yang dianjurkan juga bukanlah bermusim, bahkan telah digerakkan selepas Pilihan Raya Umum (PRU) yang lalu lagi walaupun tidak pernah tahu sama ada Pilihan Raya Negeri (PRN) akan diadakan atau tidak sebelum ini.

“Walaupun kita ditinggalkan wakil rakyat yang menang PRU dengan masuk parti lain, namun, selepas itu, kita rasa bertambah kuat walaupun kedua-dua mereka (ADUN Endau dan Ahli Parlimen Mersing) tidak ada.

“Kita yakin pengundi masih setia bersama UMNO dan BN di Mersing. Pengundi muda dan lama boleh menilai yang mana intan permata dan kaca,” katanya.",2025-08-08
Utusan Malaysia,Istiadat angkat sumpah Exco Negeri Sembilan berlangsung esok - Utusan Malaysia,https://www.utusan.com.my/berita/2023/08/istiadat-angkat-sumpah-exco-negeri-sembilan-berlangsung-esok/,2023-08-23,,"SEREMBAN: Istiadat Pelantikan dan Mengangkat Sumpah Ahli Majlis Mesyuarat Kerajaan Negeri Sembilan akan berlangsung esok.

Setiausaha Kerajaan Negeri Sembilan, Datuk Mohd. Zafir Ibrahim dalam kenyataan media hari ini memberitahu, istiadat akan berlangsung pada pukul 9 pagi di Balairung Seri, Istana Besar Seri Menanti, Kuala Pilah.

Istiadat berkenaan akan disempurnakan di hadapan Yang di-Pertuan Besar Negeri Sembilan, Tuanku Muhriz Ibni Almarhum Tuanku Munawir.

Sementara itu, Pejabat Menteri Besar Negeri Sembilan memaklumkan, selepas istiadat tersebut, Mesyuarat Ahli Majlis Mesyuarat Kerajaan (Exco) Negeri Sembilan yang pertama bagi penggal Dewan Undangan Negeri (DUN) Ke-15 akan diadakan di Wisma Negeri di sini.

Pada Pilihan Raya (PRN) lalu telah menyaksikan daripada keseluruhan 36 buah kerusi DUN di negeri ini, Pakatan Harapan (PH) menang di 17 buah kerusi.

Barisan Nasional (BN) pula menang di 14 buah kerusi sekali gus gabungan kerjasama kedua-dua parti itu menjadikan 31 buah kerusi yang membentuk kerajaan Negeri Sembilan dengan majoriti dua pertiga.

Pengerusi PH Negeri Sembilan yang juga Ahli Dewan Undangan Negeri (ADUN) Sikamat, Datuk Seri Aminuddin Harun kemudian dilantik sebagai Menteri Besar Negeri Sembilan buat penggal kedua dan telah mengangkat sumpah jawatan itu pada 14 Ogos lalu.- UTUSAN.",2025-08-08
Utusan Malaysia,889 terima tauliah Leftenan Muda Kesatria UiTM - Utusan Malaysia,https://www.utusan.com.my/nasional/2022/03/889-terima-tauliah-leftenan-muda-kesatria-uitm/,2022-03-22,,"PERMATANG PAUH: Program Kesatria di bawah kendalian Universiti Teknologi Mara (UiTM) masih dianggap sebagai platform signifikan dalam mengangkat martabat dan kejayaan warga universiti itu di sebalik usia penubuhannya yang kini menjangkau lebih empat dekad.

Timbalan Naib Canselor Hal Ehwal Pelajar (HEP) UiTM, Prof. Dr. Mohd. Sazili Shahibi berkata, sejak diperkenalkan pada 1976 susulan demonstrasi dalam kalangan penuntut institut pengajian tinggi (IPT) termasuk UiTM atau Institut Teknologi Mara (ITM) ketika itu, Kesatria ‘melahirkan’ ramai tokoh hebat dengan disiplin dan kemahiran insaniah yang tinggi.

“Pelaksanaan program ini (Kesatria) dapat memupuk semangat bekerjasama antara satu sama lain, berganding bahu, menimba ilmu pengetahuan dan kelangsungan hidup dalam memberi motivasi kepada diri agar sentiasa cekal dalam menghadapi sesuatu cabaran.

“Saya berharap melalui aktiviti-aktiviti yang telah dijalankan dalam program ini dapat menjadikan para Komander (Kesatria) lebih bersemangat, dinamik, progresif dan positif untuk memajukan diri dalam apa jua bidang yang diceburi baik dalam UiTM mahupun ketika di luar universiti,” katanya.

Beliau berkata demikian ketika menyempurnakan Istiadat Pentauliahan Leftenan Muda (Kesatria) UiTM se-Malaysia Siri 17/2022 yang dilaksanakan secara hibrid di Hotel UiTM Cawangan Pulau Pinang di sini, semalam.

Hadir sama pada majlis pentauliahan itu ialah Rektor UiTM Pulau Pinang, Prof. Dr. Salmiah Kasolang dan Pengarah Pusat Kokurikulum UiTM, Prof. Madya Dr. Mohd. Azman Yahaya.

Seramai 889 komander yang merangkumi pelajar aktif Kesatria iaitu penuntut semester lima di seluruh UiTM menerima pemakaian pangkat tertinggi iaitu Leftenan Muda (Kesatria) pada majlis berkenaan.

Jumlah itu tidak termasuk 944 orang komander Kesatria yang aktif (semester satu hingga empat) di semua 34 buah kampus UiTM sekali gus menjadikan jumlah keseluruhan Komander Kesatria ketika ini seramai 1,833 orang.

Dalam pada itu, Salmiah memberitahu, UiTM Pulau Pinang dan UiTM Kedah sepatutnya menjadi tuan rumah bersama untuk program berkenaan namun terpaksa diubah disebabkan oleh beberapa faktor termasuk berkaitan kesihatan dan keselamatan.

Bagaimanapun katanya, program tersebut tetap berjalan dengan baik meskipun hanya 17 penerima hadir untuk sesi pentauliahan itu secara fizikal di sini dengan selebihnya menerima watikah pelantikan secara maya.

“Saya yakin anda semua (Komander Kesatria) mampu untuk merealisasikan aspirasi UiTM bagi menjuarai pembangunan bumiputera profesional yang tangkas menerusi pembangunan kurikulum keterhadapan selain penyelidikan berimpak tinggi.

“Ini sekali gus menjadikan IPT ini salah sebuah universiti terkemuka dunia dalam bidang sains, teknologi kemanusiaan dan keusahawanan,” katanya.",2025-08-08
Utusan Malaysia,Nelayan pesisir Perlis rugi RM1.4 juta sebulan pencerobohan bot tangkap siput - Utusan Malaysia,https://www.utusan.com.my/berita/2022/01/nelayan-pesisir-perlis-rugi-rm1-4-juta-sebulan-pencerobohan-bot-tangkap-siput/,2022-01-04,,"KANGAR: Kira-kira 1,000 nelayan terutama nelayan pesisir pantai di negeri ini merosot pendapatan sehingga RM1.4 juta sebulan atau RM70,000 sehari berikutan kekurangan hasil laut akibat pencerobohan nelayan luar yang menangkap siput secara tidak sah. Dakwa nelayan terlibat, jika dahulu purata pendapatan mereka sekitar RM100 sehari namun kebelakangan ini mereka hanya mampu memperoleh sekitar RM30 dan pernah pulang dari laut dengan tangan kosong.",2025-08-08
