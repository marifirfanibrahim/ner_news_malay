News_Source,Title,Source_URL,Publish_Date,Category,Summary,Scrape_Date
Utusan Malaysia,Velodrom Dungun mula digunakan bulan depan,https://www.utusan.com.my/sukan/2023/03/velodrom-dungun-mula-digunakan-bulan-depan/,2023-03-10,,"KUALA NERUS: Velodrom Du­ngun di Kampung Balai Besar, Dungun dekat sini yang siap dibina tahun lalu dijangka mula digunakan secara rasmi bermula bulan depan.

Kelewatan itu berlaku selepas beberapa bahagian pada trek velodrom terbabit didapati membahayakan ketika sesi ujian yang dijalankan pelumba, pertengahan Januari lalu.

Pengerusi Jawatankuasa Belia, Sukan dan Badan Bukan Kerajaan Terengganu, Wan Sukairi Wan Abdullah berkata, kerja-kerja pembaikian venue itu kini sedang giat dijalankan oleh kontraktor terlibat.

“Hasil daripada perlumbaan ujian oleh atlet pada Januari lalu, antara masalah yang timbul adalah permukaan trek konkrit itu didapati agak beralun menjadikannya tidak sesuai untuk digunakan.

“Berdasarkan perjanjian, sebarang kecacatan pada projek ini harus dibaiki selewat-lewatnya Mac 2023. Jadi kita jangka tempoh itu dipatuhi dan Velodrom Dungun akan dibuka pada April.

“Persatuan Lumba Basikal Terengganu (PLBT) telah me­rancang satu kejohanan tidak lama lagi sebagai tanda velodrom itu selamat kepada pelumba,” katanya ketika ditemui di sini, semalam.

Untuk rekod, velodrom yang turut digelar Velodrom Azizulhasni Awang itu mula dibina pada 2010 dengan kos keseluruhan dianggarkan mencecah hampir RM11.8 juta.",2025-08-07
Utusan Malaysia,Waspada tawaran visa belajar di Mesir - Utusan Malaysia,https://www.utusan.com.my/nasional/2022/09/waspada-tawaran-visa-belajar-di-mesir/,2022-09-26,,"PUTRAJAYA: Kedutaan Besar Malaysia di Kaherah mengingatkan warga Malaysia agar membuat semakan dengan Kedutaan Besar Mesir di Kuala Lumpur sebelum ke negara tersebut. Menerusi hantaran dalam laman sosial pejabat misi diplomatik itu, ia memaklumkan pihaknya sedar ada agensi tertentu menawarkan perkhidmatan visa untuk memasuki Mesir. “Kedutaan Besar Malaysia malahan menyedari terdapat ejen yang berbuat demikian atas tujuan tertentu dan dalam hal ini menasihatkan supaya menyemak visa terlebih dahulu,” katanya.",2025-08-07
Utusan Malaysia,Individu rakam kereta di lorong motosikal diminta tampil bantu,https://www.utusan.com.my/berita/2023/06/individu-rakam-kereta-di-lorong-motosikal-diminta-tampil-bantu-siasatan/,2023-06-01,,"PETALING JAYA: Polis meminta individu yang merakam kejadian sebuah kereta memandu di lorong motosikal di Kilometer (KM) 30.1 Lebuh Raya Persekutuan arah Kuala Lumpur di sini, Isnin lalu untuk tampil membantu siasatan.

Ketua Polis Daerah Petaling Jaya, Asisten Komisioner Mohamad Fakhrudin Abdul Hamid berkata, pihaknya mengesan satu video dimuat naik pemilik akaun @nanmanjoi871 di Twitter yang tular dalam media sosial pada 5.40 petang, semalam.

Katanya, rakaman video itu memaparkan sebuah kereta dipandu di lorong motosikal di lokasi terbabit yang berlaku 1.50 petang pada Isnin lalu.

“Berdasarkan pemerhatian dilakukan, insiden itu tidak membabitkan kemalangan atau kecederaan kepada pengguna jalan raya lain.

“Susulan itu, individu yang merakam kejadian itu diminta tampil di Bahagian Siasatan dan Penguatkuasaan Trafik daerah Petaling Jaya untuk membantu siasatan,” katanya dalam kenyataan hari ini.

Tambahnya, orang ramai yang mempunyai maklumat berhubung kejadian itu diminta menghubungi pegawai penyiasat trafik, Inspektor R Navalan di talian 014-2536820 bagi membantu siasatan mengikut Seksyen 42 (1) Akta Pengangkutan Jalan (APJ) 1987.

“Pengguna jalan raya diingatkan supaya mematuhi arah papan tanda bagi mengelak sebarang kejadian termasuk kemalangan. Pihak polis tidak akan berkompromi kepada mana-mana pihak yang memandu secara berbahaya dan akan mengambil tindakan tegas kepada mereka yang melanggar undang-undang,” katanya.

Terdahulu, satu rakaman video berdurasi 57 saat menunjukkan sebuah kereta Honda City memasuki laluan motosikal di Lebuh Raya Persekutuan tular di media sosial sejak semalam.",2025-08-07
Utusan Malaysia,Guru akhirnya terima tunggakan gaji dua tahun selepas penantian 24 tahun - Utusan Malaysia,https://www.utusan.com.my/luar-negara/2022/01/guru-akhirnya-terima-tunggakan-gaji-dua-tahun-selepas-penantian-24-tahun/,2022-01-29,,"GARUT: Penantian seorang guru sandaran selama 24 tahun untuk menerima bayaran gaji yang tertunggak selama dua tahun akhirnya membuahkan hasil.

Munir Alamsyah, 53, sebelum ini pernah mencetuskan kekecohan apabila dia sanggup membakar dua bahagian di Sekolah Cikelet Garut kerana berang gajinya masih belum diterima biarpun sudah 24 tahun berhenti mengajar.

Sepanjang 24 tahun lalu, rutin Munir adalah ke sekolah tersebut untuk bertanya bilakah gajinya akan dibayar ketika dia menjadi guru subjek fizik pada 1996 hingga 1998.

Menurut Ketua Jabatan Pendidikan Garut, Ade Manadin, pihaknya bertanggungjawab terhadap kes yang berlaku terhadap Munir.

“Kami akan menyelesaikan bayaran gaji Munir yang tertunggak sebanyak enam juta rupiah (RM1,747) sepanjang dua tahun dia menjadi guru sandaran di sekolah tersebut.

“Semoga bayaran gaji ini dapat mengubati kekecewaan yang ditanggungnya selama 24 tahun ini,” kata Ade.

Jelas Ade, pihaknya bertanggungjawab membantu Munir kepada dia merupakan seorang guru yang berdedikasi ketika menjalankan tugasnya.

“Apa yang berlaku kepada Munir merupakan perbuatan tidak bertanggungjawab sesetengah pihak yang memburukkan imej guru dan sektor pendidikan.

“Sesiapa pun akan marah jika dilayan seperti itu. Hargailah sumbangan para guru yang tidak jemu mendidik anak bangsa,” katanya.

Sementara itu, Munir yang dibebaskan dari sebarang pendakwaan berhubung tindakannya membakar sekolah menarik nafas lega berhubung perkara itu,

Dia terus melakukan sujud syukur selepas dimaklumkan bayaran gajinya akan dilunaskan dalam tempoh terdekat.

“Saya amat bersyukur, terima kasih kepada semua pihak. Terasa semua beban sudah diangkat.

“Saya memohon maaf kerana bertindak luar kawal dengan membakar sekolah, semuanya kerana perasaan marah yang tidak terbendung selama 24 tahun ini,” ujarnya.",2025-08-07
Utusan Malaysia,Aidilfitri: Banyak bas ekspres rosak kerana lama tidak bergerak,https://www.utusan.com.my/luar-negara/2022/04/aidilfitri-banyak-bas-ekspres-rosak-kerana-lama-tidak-bergerak/,2022-04-14,,"BANDUNG: Pihak berkuasa Bandung menerusi Jabatan Perhubungan Pengangkutan Kelamatan terhadap sejumlah bas ekspres yang akan digunakan untuk membawa masyarakat pulang beraya ke kampung halaman pada Aidilfitri tahun ini.

Langkah itu bertujuan memastikan semua bas dalam keadaan baik sebelum melakukan perjalanan.

Pemangku Ketua Divisi Keselamatan Pengangkutan di jabatan tersebut, Asep Kuswara berkata, berdasarkan pemeriksaan awal terhadap 20 bas ekspres, hanya dua sahaja yang layak untuk melakukan perjalanan.

“Hal ini kerana banyak bas tidak beroperasi sejak larangan pulang ke kampung ditangguh buat sementara waktu dua tahun lalu susulan pandemik Covid-19.

“Sebagai contoh, banyak masalah berlaku melibatkan pengelap cermin depan. Biarpun tampak remeh, namun alat itu amat diperlukan ketika hujan, selain terdapat juga masalah pada lampu isyarat.

“Kesemua aspek perlu diteliti bagi memastikan bas mampu melakukan perjalanan kerana sekecil-kecil masalah boleh menyebabkan musibah yang tidak diingini,” katanya seperti yang dilapor CNN Indonesia .

Selain itu, beliau juga menganggarkan jumlah masyarakat yang pulang ke kampung pada Aidilfitri ini bertambah tiga kali ganda berbanding 2019.

Sehubungan itu, Jabatan Perhubungan Pengangkutan bandung menyiapkan sebanyak 7,000 bas ekspres.

“Sebanyak 7,000 bas akan digunakan untuk masyarakat pulang ke kampung pada tahun ini.” ujarnya.

Sementara itu, Asep turut mengingatkan masyarakat supaya tidak ‘terlalu gembira’ untuk pulang ke kampung sehingga lupa protokol kesihatan yang masih perlu dipatuhi bagi mengawal penularan Covid-19.",2025-08-07
Utusan Malaysia,Svitolina sempat tanya khabar suami ketika sedang beraksi,https://www.utusan.com.my/sukan/2023/09/svitolina-sempat-tanya-khabar-suami-ketika-sedang-beraksi/,2023-09-02,,"NEW YORK: Bintang tenis Ukraine, Elina Svitolina mencuit hati peminat apabila bukan sahaja mempamer kebangkitkan hebat pada pusingan kedua Terbuka Amerika Syarikat (AS) semalam, malah sempat bertanya tentang perkembangan suami­nya yang beraksi di gelanggang sebelah.

Svitolina, 28, pilihan ke-26 kejohanan diberi tentangan ­sengit oleh pemain Russia, Anastasia Pavlyuchenkova dan tewas 5-7 di set pembukaan sebelum bangkit mencatat kemenangan 6-4, 6-4 di Stadium Louis Armstrong.

Suaminya, Gael Monfils dari Perancis menentang pemain Russia, Andrey Rublev di Flushing Meadows, namun tewas 4-6, 3-6, 6-3, 1-6.

Di tengah-tengah perlawanan, semasa bertukar gelanggang, Svitolina dilihat bersembang dengan pengadil untuk me­ngetahui perkembangan ­suaminya.

Selepas bermula hambar, ­Svitolina kembali ke gelanggang dengan lebih bertenaga, seolah-olah mendapat motivasi tambahan sebaik sahaja mendengar khabar suaminya.

“Saya hanya mahu mendapatkan sedikit motivasi daripada dia (suami).

“Saya tahu dia bermain di gelanggang lain dan itu agak mengganggu fikiran saya kerana saya tidak dapat bermain dengan baik.

“Saya perlu membawa tenaga yang positif dan berfikir sedikit sahaja tentangnya,” kata Svitolina ketika ditanya tentang perbualannya dengan pengadil.

Pasangan itu berkahwin pada Julai 2021 selepas mengumumkan mengenai hubungan mereka pada 2019 dan kini dikurniakan anak perempuan, Skai Monfils yang lahir pada Oktober 2022.

“Demi kesihatan dia (anak), kami tinggalkannya di rumah. Kami sangat merinduinya dan perasaan ini menyebabkan saya sering berfikir tentang dia.

“Sudah sebulan kami tidak berjumpa anak kami, hanya dapat ‘Face Time’ setiap hari.

“Semasa Roland Garros (Terbuka Perancis) dulu, kami sempat habiskan masa dengannya tetapi dalam Grand Slam seperti ini, masa sangat terhad. Kami bangun pagi dan terus berlatih, kemudian rawatan, sidang media dan bermain,” katanya.

Svitolina yang pernah ­melangkah ke separuh akhir Terbuka AS 2019 bakal berdepan cabaran getir bintang tuan rumah yang juga pemain No. 3 dunia, Jessica Pegula pada ­pusingan ketiga hari ini.",2025-08-07
Utusan Malaysia,Liverpool kembali ke puncak Liga Perdana,https://www.utusan.com.my/sukan/2022/04/liverpool-kembali-ke-puncak-liga-perdana/,2022-04-30,,"LONDON: Jaringan Naby Keita pada minit ke-19 memadai untuk membawa Liverpool merampas kedudukan pendahulu Liga Perdana Inggeris selepas menumpaskan Newcastle United 1-0, sebentar tadi.

Manchester City bagaimanapun mampu kembali memintas Reds jika menewaskan Leeds United di Elland Road pada saingan yang berlangsung pukul 12.30 pagi nanti (waktu Malaysia).

Jurgen Klopp yang merehatkan Trent Alexander-Arnold, Ibrahima Konate, Fabinho, Thiago Alcantara dan Mohamed Salah memulakan aksi dengan sedikit goyah.

Begitupun, jaringan Keita yang menyempurnakan hantaran Diogo Jota menaikkan semangat Reds untuk mencari lagi banyak gol.

Newcastle yang dibimbing Eddie Howe bertahan dengan baik, namun trio Allan Saint-Maximin, Bruno Guimaraes dan Joe Willock gagal melancarkan serangan bahaya ke gawang lawan.

Tidak banyak percubaan dilakukan The Magpies, namun jaringan yang disudahkan Miguel Almiron dibatalkan kerana ofsaid.

Kemenangan itu membolehkan Liverpool mengatasi City dengan kelebihan dua mata ketika liga berbaki empat perlawanan.",2025-08-07
Utusan Malaysia,KPT sedia akses lebih mudah untuk pelajar pilih program TVET,https://www.utusan.com.my/nasional/2023/08/kpt-sedia-akses-lebih-mudah-untuk-pelajar-pilih-program-tvet/,2023-08-25,,"PUTRAJAYA: Kementerian Pendidikan Tinggi (KPT) melaksanakan pelbagai inisiatif bagi memastikan akses lebih mudah bagi program Latihan dan Pendidikan Teknikal dan Vokasional (TVET) di institusi seliaan Kementerian Pendidikan Tinggi (KPT) di seluruh negara. Bercakap kepada Utusan Malaysia, Menterinya, Datuk Seri Mohamed Khaled Nordin berkata, langkah itu bagi menarik minat masyarakat mengikuti program TVET.",2025-08-07
Utusan Malaysia,Jokowi ditegur supaya jangan masuk campur urusan pilihan raya,https://www.utusan.com.my/luar-negara/2023/05/jokowi-ditegur-supaya-jangan-masuk-campur-urusan-pilihan-raya/,2023-05-24,,"JAKARTA: Presiden Joko Widodo ( Jokowi ) disifatkan boleh menjejaskan demokrasi Indonesia apabila dilihat sering masuk campur hal-hal berkaitan pilihan raya umum dan pilihan raya presiden.

Pengarah Eksekutif Oversight of The Indonesian Democratic Policy, Satyo P berkata, Jokowi semakin aktif mencampuri urusan berkaitan pemilihan calon naib presiden sejak akhir-akhir ini.

Katanya, perkara itu merupakan satu daripada ancaman demokrasi yang jelas di negara ini.

“Sepatutnya, Jokowi tidak boleh masuk campur sebarang urusan berkaitan pilihan raya umum dan presiden.

“Sebaliknya, beliau hanya perlu memastikan semua urusan berkaitan perkara tersebut berjalan lancar dan mengikut aturannya tanpa sebarang pengaruh daripada beliau.

“Rakyat mahukan pilihan raya yang jujur dan adil,” katanya.

Jelas Satyo, jika Jokowi terus mencampuri urusan pilihan raya, kesannya boleh mencetuskan ketidakadilan yang serius.

“Jika seorang presiden tidak adil dan neutral, kesannya boleh merosakkan pilihan raya itu sendiri dan akhirnya rakyat yang jadi mangsa.

“Kita semua tahu presiden mempunyai pengaruh dan kuasa yang besar, jadi tidak perlu Jokowi masuk campur, biarkan pilihan raya itu berjalan mengikut ketetapan,” ujarnya.",2025-08-07
Utusan Malaysia,Bencana banjir dan kebakaran hutan paksa ribuan penduduk Kanada berpindah - Utusan Malaysia,https://www.utusan.com.my/luar-negara/2023/05/bencana-banjir-dan-kebakaran-hutan-paksa-ribuan-penduduk-kanada-berpindah/,2023-05-06,,"MONTREAL: Cuaca panas terik yang direkodkan selama seminggu di barat Kanada memaksa ribuan penduduk berpindah dari kediaman mereka dengan kebakaran hutan dilapor melanda beberapa bahagian di Alberta sementara salji yang mencair pula mencetuskan banjir di seluruh pedalaman British Columbia.

Sejak semalam, lebih 13,000 orang di Alberta diarah berpindah ketika 78 kebakaran hutan semakin marak di kawasan berkenaan.

Antara kawasan yang paling teruk terjejas ialah wilayah Little Red River Cree Nation di utara wilayah itu selepas kebakaran Fox Lake seluas 1,458 hektar memusnahkan 20 rumah dan balai polis.

Keseluruhan 7,000 penduduk Lembah Drayton kira-kira 140 kilometer (km) di barat ibu kota wilayah Edmonton turut diarah berpindah pada lewat malam Khamis.

Pipeline Corp yang mengendalikan saluran paip pengumpulan minyak di rantau itu berkata, pihaknya sudah mengaktifkan tindak balas kecemasan serta proses pengurusan insiden bagi menilai sebarang impak operasi semasa dan akan datang.

Tiada kesan yang dilaporkan terhadap pengeluar minyak dan gas setakat ini.

Pengurus Unit Maklumat Kebakaran Hutan Alberta, Christie Tucker berkata, terdapat 348 kebakaran hutan di Alberta tahun ini yang memusnahkan kawasan seluas 25,000 hektar.

“Terdapat lebih banyak aktiviti kebakaran berlaku tahun ini berbanding sebelumnya dan mungkin dijangka terus meningkat.

“Cuaca akan menjadi lebih panas dan lebih berangin justeru kami menjangkakan beberapa siri kebakaran hutan yang melampau mungkin beraku dalam tempoh terdekat. Anggota bomba bersedia untuk menghadapi hari yang amat mencabar ini,” katanya.

Di British Columbia, air sungai melimpah, membanjiri kawasan kediaman hingga memaksa penutupan lebuh raya di banyak komuniti di seluruh pedalaman wilayah, termasuk Cache Creek dan Grand Forks.

Berikutan ramalan hujan lebat, Kementerian Pengurusan Kecemasan menggesa masyarakat bersedia menghadapi lebih banyak bencana banjir pada hujung minggu.

“Suhu panas di pedalaman mempercepatkan proses pencairan salji dan menyebabkan peningkatan tekanan pada sungai dan anak sungai.

“Keadaan dijangka bertambah buruk apabila hujan dan petir diramalkan berterusan hingga Sabtu yang meningkatkan kemungkinan banjir,” kata kementerian itu dalam satu kenyataan.",2025-08-07
Utusan Malaysia,Penarikan diri Paes musnahkan impian India - Utusan Malaysia,https://www.utusan.com.my/nasional/2018/08/penarikan-diri-paes-musnahkan-impian-india/,2018-08-18,,"JAKARTA – Harapan India untuk menuai pingat emas Sukan Asia 2018 Jakarta-Palembang menerusi acara tenis berkecai apabila pemegang lima pingat emas, Leander Paes menarik diri pada saat akhir kelmarin. Pemain veteran berusia 45 tahun itu nekad membuat keputusan drastik tersebut dua hari sebelum temasya membuka tirai setelah permintaannya untuk digandingkan dengan pemain handalan ditolak.",2025-08-07
Utusan Malaysia,Greenwood permata baharu di Old Trafford - Utusan Malaysia,https://www.utusan.com.my/nasional/2019/09/greenwood-permata-baharu-di-old-trafford/,2019-09-20,,"MANCHESTER – Penyerang muda Manchester United, Mason Greenwood membuktikan kemampuan apabila meledak gol kemenangan ketika membantu pasukan itu menang 1-0 ke atas Astana pada aksi Liga Europa di Old Trafford awal pagi semalam. Pengurus United, Ole Gunnar Solskjaer percaya aksi matang yang ditampilkan Greenwood pada perlawanan tersebut membuatkan beliau tidak kesal dengan keputusan melepaskan Romelu Lukaku dan Alexis Sanchez.",2025-08-07
Utusan Malaysia,Apa masalah sesi sekolah mula Mac? - Utusan Malaysia,https://www.utusan.com.my/rencana/forum/2023/04/apa-masalah-sesi-sekolah-mula-mac/,2023-04-20,,"SAUDARA PENGARANG,

BARU-BARU ini, Menteri Pendidikan, Fadhlina Sidek menyatakan bahawa secara prinsipnya Kementerian Pendidikan bersetuju mengembalikan sesi persekolahan dari Mac ke Januari.

Ramai dalam kalangan kita menyambut baik perkara ini. Ada juga tertanya-tanya, apa masalah sebenar berkaitan permulaan sesi persekolahan pada Mac ini, atau adakah ini hanyalah sebuah kenyataan bersifat populis daripada menteri sendiri?

Jika ditinjau lebih lanjut, boleh dikatakan tiada sebab konkrit mengapa permulaan sesi persekolahan harus dikembalikan ke awal tahun.

Yang ada hanya keluh-kesah segelintir individu mengenai kesukaran untuk beradaptasi dan menyesuaikan diri dengan takwim persekolahan baharu ini.

Ada ibu bapa menggesa perubahan permulaan sesi persekolahan ini kerana mereka terkesan dengan pertembungan pembukaan sekolah serta sambutan Ramadan dan Syawal pada waktu sama.

Hal ini memerlukan mereka mengeluarkan belanja lebih banyak. Namun, tanpa mena­fikan beban ibu bapa khususnya mereka yang berpendapatan rendah dan sederhana, kita sedia maklum tarikh Hari Raya Aidil­fitri dan puasa memang berubah-ubah setiap tahun.

Dalam tempoh beberapa tahun sahaja lagi, tarikh itu akan berganjak ke awal tahun. Jadi, mengikut logik ibu bapa ini, permulaan persekolahan pada tahun tersebut perlu ditukar sekali lagi untuk mengelakkan pertembungan serta belanja besar?

Dan kenyataannya juga, tanpa mengira bila sesi persekolahan bermula, mereka tetap harus menyediakan belanja tambahan untuk anak-anak dan ini pastinya memerlukan untuk merancang kewangan keluarga dari awal lagi.

Ada pula mengatakan kesukaran untuk menjelaskan tentang tahun persekolahan anak-anak mereka kepada orang lain berikutan pertukaran sesi persekolahan ini.

Contohnya, anak mereka pada Januari berada di tahun empat tetapi pada Oktober tahun sama berada di tahun lima yang sangat mengundang kekeliruan.

Alasan ini kedengaran sangat dangkal bagi mewajarkan sesi persekolahan kembali dimulakan pada awal tahun.

Adakah ini sebenarnya cuma satu manifestasi keengganan sebahagian daripada kita untuk berubah dan beradaptasi? Terlalu sukarkah bagi kita untuk keluar dari zon selesa daripada hal-hal yang telah terbiasa dilakukan?

Apakah masih mahu terus terbuai dengan nostalgia tentang zaman persekolahan kita dahulu tanpa memikirkan sepantas apa dunia ini sedang berubah dan kesannya kepada anak-anak nanti?

Benar, sesuatu perubahan memang memerlukan masa. Jadi, berilah perubahan permulaan sesi persekolahan ini sedikit masa.

Harus diingat, perubahan ini baru memasuki tahun ketiga pengenalannya dan memang tidak mudah bagi kita untuk melakukannya.

Tapi optimislah bahawa lama-kelamaan, kita akan mula sebati dengan perubahan ini, bak kata peribahasa Melayu, alah bisa tegal biasa.

Dikhuatiri, gesaan demi gesaan untuk mengembalikan permulaan sesi persekolahan ke awal tahun sebenarnya hanya mengajarkan anak-anak kita untuk tidak keluar mendepani cabaran, beradaptasi dan merangkul perubahan.

Kita sebaliknya menegaskan bahawa mereka mesti menuntut dunia untuk berubah mengikut rentak sendiri.

Hal ini tentu sahaja tidak benar dan sebagai orang dewasa, kita semua tahu bukan itu caranya dunia ini berfungsi. Dunia tidak berpaksi kepada apa yang membuatkan kita selesa atau tidak.",2025-08-07
Utusan Malaysia,'Selamat jalan Lilibet',https://www.utusan.com.my/luar-negara/2022/09/selamat-jalan-lilibet/,2022-09-19,,"LONDON: Penduduk Britain memberikan penghormatan terakhir kepada Ratu Elizabeth II yang selamat disemadikan dalam satu upacara penuh adat istiadat yang berlangsung di Gereja St George.

Upacara persemadian negara untuk mendiang Ratu Elizabeth II atau lebih mesra disapa Lilibet dihadiri oleh pemimpin dari seluruh dunia dan perjalanan terakhir membawa keranda mendiang melalui sekitar jalan yang sesak di London.

Monarki paling lama berkhidmat dalam sejarah Britain itu mangkat ketika berusia 96 tahun di Istana Balmoral, Scotland pada 8 September lalu selepas keadaan kesihatan ratu semakin merosot sejak setahun lalu.

Majlis pengebumian negara terakhir yang diadakan di Britain adalah pada tahun 1965 bagi perdana menteri, Winston Churchill.

Ramai penduduk berkhemah di luar selama berhari-hari untuk menyaksikan dan memberi penghormatan terakhir kepada ratu kesayangan mereka.

Selepas upacara persemadian, keranda Ratu Elizabeth II yang dilitupi bendera ‘Royal Standard’ Scotland dan dihiasi mahkota Imperial State Crown, dibawa ke arah barat ke Istana Windsor.

Baginda disemadikan bersebelahan tempat pemakaman bapanya, Raja George VI, ibunya, Permaisuri Elizabeth dan adiknya, Puteri Margaret sekali gus ‘menyatukan semula’ keluarga itu.

Keranda suaminya, Putera Philip yang meninggal dunia tahun lalu pada usia 99 tahun, akan dipindahkan ke gereja berkenaan.

ORANG KENAMAAN

Upacara persemadian Ratu Elizabeth II tidak jauh berbeza dengan majlis persemadian Putera Philip yang diadakan di St George’s Chapel, Windsor pada April tahun lalu.

Pada masa itu, penduduk Britain tidak dibenarkan berada di sekitar pekarangan Istana Windsor semasa upacara persemadian Putera Philip disebabkan sekatan pandemik Covid-19.

Upacara persemadian Duke of Edinburgh itu disiarkan secara langsung dan hanya dihadiri kira-kira 30 individu yang majoritinya ahli kerabat diraja untuk memberi penghormatan terakhir.

Bagaimanapun, kali ini, lebih 2,000 orang termasuk ketua-ketua negara seperti Presiden Amerika Syarikat (AS), Joe Biden dari Maharaja Jepun, Maharaja Naruhito membanjiri Westminster Abbey.

Malah, Perdana Menteri baharu Britain, Liz Truss yang dilantik oleh mendiang dua hari sebelum kemangkatannya, turut hadir pada upacara tersebut.

Semua bekas Perdana Menteri Britain juga menghadiri upacara persemadian ratu Elizabeth II termasuk rakan sejawatnya dan wakil dari 14 negara Komanwel di luar Britain.

Westminster Abbey menjadi lokasi bersejarah bagi pelbagai upacara termasuk pertabalan diraja, perkahwinan dan persemadian selama lebih 1,000 tahun.

Putera sulung Ratu Elizabeth II iaitu Raja Charles III mengetuai rombongan berkabung, sambil diiringi tiga adik-beradiknya dan pewarisnya, Putera William.

Terdahulu, Raja Charles dan isterinya, Camilla yang kini menjadi Ratu Consort melahirkan rasa terharu dan tersentuh dengan ucapan takziah dan sokongan diterima dari rakyat Britain dan seluruh dunia.

“Baginda mengambil kesempatan ini untuk mengucapkan terima kasih kepada anda semua,” katanya.

TUGASAN TERAKHIR

Kira-kira 6,000 anggota tentera dikerahkan untuk mengambil bahagian dalam perarakan keranda ke Windsor dan perkhidmatan committal service di St George’s Chapel.

Pegawai tentera tertinggi Britain, Ketua Turus Pertahanan Laksamana Tony Radakin menyifatkannya sebagai `tugasan terakhir’ mereka untuk mendiang Ratu Elizabeth II yang juga merupakan ketua komander mereka.",2025-08-07
Utusan Malaysia,Petronas Gas tawar EOI untuk tangki simpanan LNG baharu - Utusan Malaysia,https://www.utusan.com.my/ekonomi/2021/10/petronas-gas-tawar-eoi-untuk-tangki-simpanan-lng-baharu/,2021-10-29,,"PETALING JAYA: Pengerang LNG (Two) Sdn. Bhd. (PLNG2), 65 peratus anak syarikat Petronas Gas Berhad (PGB), mempelawa Pernyataan Minat (EOI) untuk cadangan tangki simpanan gas asli cecair (LNG) baharu di Pengerang, Johor. EOI bertujuan membantu PLNG2 dalam menilai kebolehlaksanaan untuk membina storan tangki LNG ketiga di Terminal Penggasan Semula LNG daratnya di Pengerang (RGTP).",2025-08-07
Utusan Malaysia,Sifar ‘kais pagi makan pagi’ menjelang akhir 2022 di WP,https://www.utusan.com.my/nasional/2022/09/sifar-kais-pagi-makan-pagi-menjelang-akhir-2022-di-wp/,2022-09-19,,"KUALA LUMPUR: ‘Kais pagi makan pagi, kasi petang makan petang’. Itu perumpamaan bagi menggambarkan situasi dihadapi sebahagian Ketua Isi Rumah (KIR) di kawasan bandar terutama di Wilayah Persekutuan hingga ada yang tergolong sebagai miskin tegar.

Atas sebab itu, Program Pembasmian Kemiskinan Tegar Keluarga Malaysia (BMTKM) di Wilayah Persekutuan dirangka bagi meningkatkan pendapatan KIR berdasarkan minat keusahawanan mereka dengan bimbingan dan latihan yang berterusan.

“Ia susulan usaha Kementerian Wilayah Persekutuan (KWP)bagi meningkatkan pendapatan KIR melepasi pendapatan garis kemiskinan (PGK) dan seterusnya mencapai sasaran miskin tegar sifar pada akhir tahun 2022, lebih cepat daripada sasaran kebangsaan iaitu pada 2025.

“Dari 22 Mac 2022 hingga 22 Ogos 2022, statistik kemiskinan tegar menunjukkan penurunan. Iaitu dari 2,856 pada Mac kepada 2,018 pada Ogos. Berkurang sebanyak 29.34 peratus,” kata Menteri Wilayah Persekutuan, Datuk Seri Dr. Shahidan Kassim.

Bagi merealisasikan hasrat ini, Unit Kemiskinan ditubuhkan di peringkat kementerian, Dewan Bandaraya Kuala Lumpur (DBKL), Perbadanan Putrajaya (PPj) dan Perbadanan Labuan (PL) dengan fokus membasmi miskin tegar.

Kerjasama strategik turut dijalinkan dengan Unit Perancangan Ekonomi (UPE) dan Unit Penyelarasan Pelaksanaan (ICU) Jabatan Perdana Menteri.

Turut terlibat dalam usaha ini Majlis Agama Islam Wilayah Persekutuan (MAIWP); Jabatan Kebajikan Masyarakat (JKM); Pertubuhan Keselamatan Sosial (Perkeso); Universiti Malaya (UM); Universiti Putra Malaysia (UPM); Universiti Malaysia Sabah (UMS) dan Yayasan Wilayah Persekutuan (YWP).

Di Kuala Lumpur ia membabitkan Perumahan Awam PPR Kerinchi, PA Desa Rejang, PPR Kampung Muhibbah dan PPR Taman Mulia, sementara di Labuan, program itu dilaksanakan di Kampung Sungai Bedaun serta Kampung Patau-Patau 1 dan 2.

Bagi projek perintis Fasa 1 di Wilayah Persekutuan, sebanyak 179 Ketua Isi Rumah Miskin Tegar (KIR MT) dikenal pasti, mereka yang terlibat adalah 132 KIR MT di Kuala Lumpur dan 47 KIR MT di Labuan.

Ketua Projek BMTKM Wilayah Persekutuan, Dr. Rohana Jani berkata, modul program ini dirangka mengikut kesesuaian minat tanpa mengira jumlah peserta itu dalam sesebuah bidang bagi memberikan kemahiran dan ilmu untuk terlibat dalam keusahawanan.

Beliau yang juga Pemangku Pengarah Pusat Pengajian Pembangunan Ungku Aziz (UACDS) Universiti Malaya berkata, pihaknya berperanan membantu dan memantau peserta agar boleh menjana pendapatan dan berdikari dari aspek kewangan tanpa bergantung kepada bantuan semata-mata.

“Peserta diterima secara automatik daripada data Kemiskinan Nasional (eKasih) yang disediakan ICU JPM kepada UACDS.

“Selepas itu, kami melakukan saringan meliputi latar belakang sosioekonomi, pendapatan, pekerjaan dan jumlah tanggungan mereka serta minat mereka dalam perniagaan,” katanya.

Jelas Dr. Rohana, skop pelaksanaan program merangkumi kursus sahsiah diri, kursus keusahawanan dan kursus spesifik berdasarkan minat bagi meningkatkan kualiti hidup seterusnya keluar dari miskin tegar pada hujung 2022.

“Selepas itu, kita beri pendedahan kursus keusahawanan supaya peserta dapat didedahkan dengan penetapan minda usahawan, konsep perniagaan dan pemasaran digital supaya mereka dapat meluaskan perniagaan mereka.

“Model seterusnya adalah kursus spesifik. Sebahagian daripada mereka mungkin ada pengalaman yang kebanyakannya belajar dari internet, tetapi ini penting supaya mereka dapat diajar dengan lebih khusus daripada pakar.

“Selepas peserta menjalani latihan, mereka akan diberikan bantuan peralatan asas dan bahan mentah bagi mengurangkan cabaran modal awal tanpa memulakan perniagaan dengan mereka dipantau rapat penyelidik dari UACDS,” katanya.

Terdahulu, BMTKM Wilayah Persekutuan Fasa 1 2022 secara rintis melibatkan 132 KIR yang berpendapatan bawah RM1,200 sebulan.

Bagi Wilayah Persekutuan Kuala Lumpur, PPR Kerinchi melibatkan sejumlah 57 orang, PA Desa Rejang (34 orang), PPR Kampung Muhibbah (33 orang), dan PPR Taman Mulia sebanyak lapan orang.

Dr. Rohana berkata, selain memperkasa minda dan sikap KIR bagi menjadikan keusahawanan sebagai salah satu kaedah penjanaan pendapatan, apa yang lebih mencabar adalah memastikan mereka kekal konsisten dalam modul yang dirangka ini supaya dapat keluar daripada miskin tegar.

“Penting untuk mereka merubah sikap diri mereka agar hidup mereka dapat diubah untuk keluar daripada kepompong kemiskinan,” jelasnya.

Sementara itu, seorang peserta Zarina Abu Safian, 38, berkata, program BMTKM Wilayah Persekutuan ini memberikan pengalaman berbeza kepadanya dalam mengetahui lebih mendalam tentang keusahawanan.

Katanya, dia kini memahami lebih lanjut berkaitan pengurusan perniagaan terutamanya pengurusan kewangan yang sebelum ini sukar dipraktikkan.

“Dengan adanya program sebegini, saya harap dapat menjadi seorang usahawan berilmu dan mantap dalam perniagaan yang saya usahakan,” ujarnya.

Zarina merupakan ibu tunggal yang juga Orang Kurang Upaya (OKU) adalah salah seorang peserta miskin tegar yang mengusahakan perniagaan nasi serai ayam masak merah di tepi jalan Tasik Seri Rampai.

Berdasarkan data, KIR MT dipecahkan kepada dua kategori iaitu yang produktif (berumur antara 16-59 tahun) di mana jumlah mereka seramai 1,055 orang dan golongan yang tidak produktif (berumur di bawah 15 tahun dan melebihi 60 tahun) seramai 963 orang.

KWP dengan kerjasama MAIWP dan JKM secara konsisten melaksanakan pelbagai program bagi membantu KIR MT yang dikenal pasti sebagai sasaran program pembasmian kemiskinan Keluarga Malaysia di Wilayah Persekutuan.",2025-08-07
Utusan Malaysia,Hapuskan mat rempit dengan undang-undang ketat,https://www.utusan.com.my/rencana/forum/2023/01/hapuskan-mat-rempit-dengan-undang-undang-ketat/,2023-01-18,,"SAUDARA PENGARANG,

SEJAK akhir-akhir ini, kita dapati ramai anak muda kembali aktif terlibat dengan aktiviti lumba haram. Sana, sini kita boleh melihat aktiviti bahaya ini terus berleluasa tanpa mereka menginsafi diri apabila banyak berita kemalangan maut dipaparkan di dada akhbar dan televisyen.

Golongan ini seperti tidak memikirkan keselamatan orang ramai kesan daripada tindakan melanggar undang-undang negara. Dari lebuh raya hingga ke kampung, mereka gian berlumba haram sehingga mengganggu dan membahayakan pengguna jalan raya yang lain.

Pemandu awam lain pun berasa tidak selamat ketika memandu atau menunggang motosikal di jalan raya. Mereka ini pula seperti memperjudikan nyawa sedangkan sudah patuh pada peraturan jalan raya dengan sebaik mungkin.

Justeru tindakan undang-undang berhubung kesalahan ini perlu diperketatkan memandangkan denda yang dikenakan sebelum ini amat rendah. Mereka mampu membayar denda tersebut dan tidak takut untuk mengulangi aktiviti lumba haram.

Sebelum ini, wujud desakan untuk meminda Akta Pengangkutan Jalan (APJ) 1987 dengan menaikkan denda sehingga RM10,000 berbanding RM300 mampu mengekang kegiatan lumba haram dan mat rempit .

Cadangan tersebut sangat wajar kerana ia betujuan untuk mendidik terutama bagi golongan muda dan ibu bapa yang membenarkan anak-anak mengubahsuai motosikal dan terbabit dengan aktiviti lumba haram.

Malah, ia jauh lebih baik jika turut dikenakan denda kepada pengusaha bengkel yang melakukan pengubahsuaian motosikal pada kadar yang tinggi bagi mengekang aktiviti yang tidak sihat itu.

Begitu juga ibu bapa kepada remaja yang berusia di bawah 18 tahun yang didapati terlibat di dalam kegiatan lumba haram dan penyokong lumba haram juga perlu dikenakan tindakan setimpal.

Oleh itu, pihak kerajaan diminta terus bertegas dengan menaikan kadar denda atau penjara bagi membanteras kegiatan lumba haram terutama melibatkan mat rempit yang membahayakan nyawa mereka serta pengguna jalan raya lain. Dengan cara ini, mereka akan berasa takut jika di penjara.",2025-08-07
Utusan Malaysia,79 murid sekolah Cameroon dibebaskan - Utusan Malaysia,https://www.utusan.com.my/nasional/2018/11/79-murid-sekolah-cameroon-dibebaskan/,2018-11-07,,"BAMENDA 7 Nov. – Kesemua 79 murid dan seorang pemandu sekolah aliran bahasa Inggeris yang diculik oleh lelaki bersenjata di barat Cameroon semalam, telah dibebaskan hari ini. Bagaimanapun, guru besar dan seorang guru masih lagi ditahan oleh penculik. “Kita doakan agar kedua-dua yang masih ditahan agar selamat,” kata Menteri Gereja Presbyterian, Samuel Fonki.",2025-08-07
Utusan Malaysia,Sultanah Kelantan cemar duli sampaikan sumbangan kepada warga IPK Kelantan,https://www.utusan.com.my/berita/2023/04/sultanah-kelantan-cemar-duli-sampaikan-sumbangan-kepada-warga-ipk-kelantan/,2023-04-18,,"KOTA BHARU: Sultanah Kelantan, Nur Diana Petra Abdullah berkenan mencemar duli menyampaikan sumbangan kepada warga Ibu Pejabat Polis Kontinjen (IPK) Kelantan di sini hari ini.

Baginda yang tiba di IPK Kelantan kira-kira pukul 4 petang diiringi Tengku Bendahara Kelantan, Tengku Muhammad Fakhry Petra dan Tengku Sri Kelana D’ Raja Kelantan, Datuk Seri Raja Shah Zurin Raja Aman Shah.

Sultanah Nur Diana Petra mengenakan baju kurung meluangkan masa kira-kira 30 minit bersama-sama warga IPK.

Baginda turut berkenan menyampaikan sumbangan daripada Yayasan Sultan Kelantan Darulnaim kepada 10 penerima yang terdiri daripada warga IPK.

Sementara itu, Ketua Polis negeri Datuk Muhamad Zaki Harun menyifatkan ini merupakan kali pertama kunjungan baginda ke IPK Kelantan.

Katanya, rata-rata warga IPK Kelantan meluahkan rasa teruja dengan keprihatinan baginda.

“Majlis ini melambangkan hubungan erat antara raja dengan rakyat,” ujarnya.",2025-08-07
Utusan Malaysia,Tiada ihsan buat Perlis - Utusan Malaysia,https://www.utusan.com.my/nasional/2019/03/tiada-ihsan-buat-perlis/,2019-03-01,,"KUALA LUMPUR 1 Mac.- Liga Bola Sepak Malaysia (MFL) menegaskan tiada lagi ruang untuk Persatuan Bola Sepak Perlis (PFA) mengemukakan rayuan kedua, sekali gus hukuman menyingkirkan pasukan itu daripada Liga Malaysia (Liga M) 2019 adalah muktamad.",2025-08-07
Utusan Malaysia,Untung Bursa Malaysia susut 17.4 peratus kepada RM56.2j,https://www.utusan.com.my/ekonomi/2023/05/untung-s1-bursa-malaysia-susut-17-4-peratus-kepada-rm56-2-juta/,2023-05-04,,"PETALING JAYA: Bursa Malaysia Berhad (Bursa Malaysia) mencatatkan Keuntungan Selepas Cukai dan Zakat (PAT) seba­nyak RM56.2 juta bagi suku pertama (S1) berakhir 31 Mac 2023, turun 17.4 peratus daripada RM68 juta yang dilaporkan pada suku sama tahun sebelumnya. Bursa Malaysia dalam kenya­taan berkata, penurunan PAT disebabkan terutamanya oleh penurunan 13.4 peratus dalam hasil operasi pasaran sekuriti kepada RM100 juta pada suku tersebut berbanding RM115.6 juta pada suku pertama 2022.",2025-08-07
Utusan Malaysia,"“Ini amanah, menjaga keselamatan pembeli juga amanah” - Ika Nabella - Utusan Malaysia",https://www.utusan.com.my/terkini/2021/08/ini-amanah-menjaga-keselamatan-pembeli-juga-amanah-ika-nabella/,2021-08-24,,"PETALING JAYA: Pelakon popular, Ika Nabella meluahkan rasa kesal dengan sikap sambil lewa segelintir peniaga yang tidak memeriksa sijil vaksinasi lengkap pelanggan yang masuk ke dalam premisnya.

Menerusi entri Instagram, dia berkongsi pengalamannya itu apabila sebuah kedai yang dimasukinya untuk membeli makanan, bersikap acuh tak acuh tanpa memeriksa sijil vaksinasi yang telah dikuatkuasa kerajaan, baru-baru ini.

Sehubungan itu, pelakon filem Tanda Putera itu menegaskan kepada pemilik perniagaan di luar sana agar amanah serta menjalankan tanggungjawab supaya tidak melibatkan nyawa pelanggan lain akibat jangkitan virus Covid-19.

“Sejujurnya memang ada kedai yang tidak tengok sijil vaksinasi. Ia berlaku kepada saya semalam waktu pergi membeli ayam di kedai mamak berhampiran KLCC.

“Ini amanah, menjaga keselamatan pembeli juga amanah. Sebagai pemilik premis perniagaan, perkara ini yang kita perlu fikir dahulu. Kita tidak mahu membahayakan pelanggan, begitu juga perniagaan kita,” tulisnya di Instagram.

Mengulas lanjut, Ika memberi penegasan berkenaan supaya dapat mengelakkan virus tersebut merebak kepada individu lain terutama kepada mereka yang masih belum divaksinasi.

“Makin kurang orang orang yang menjangkiti dan terjangkiti dengan bergejala, maksudnya makin cepatlah perniagaan kita boleh beroperasi seperti sedia kala. Tolong jangan pentingkan diri sendiri.

“Jika tidak mahu fikir orang pun, fikirlah keluarga. Bayangkan orang yang datang premis kita membawa virus (walaupun lengkap vaksin), selepas itu berjangkit dengan orang yang datang (tanpa vaksin)?

“Kemudian, orang itu pun membawa balik virus itu kepada warga emas dan anak-anak. Punca? Kita sebab ambil mudah prosedur operasi standard (SOP),” tegasnya.",2025-08-07
Utusan Malaysia,Tiada mogok doktor kontrak di Perlis - Utusan Malaysia,https://www.utusan.com.my/nasional/2023/04/tiada-mogok-doktor-kontrak-di-perlis/,2023-04-03,,"KANGAR: Operasi di hospital kerajaan di negeri ini berjalan seperti biasa tanpa sebarang gangguan perkhidmatan disebalik terdapat usaha doktor kontrak akan melancarkan mogok.

Tinjauan Utusan Malaysia di Hospital Tuanku Fauziah (HTF) di sini mendapati operasi perkhidmatan kepada para pesakit masih berjalan seperti biasa dan tidak berdepan sebarang gangguan atau kelewatan.

Malah, pengawal keselamatan juga dilihat turut mengetatkan kawalan dengan kerap melakukan rondaan di sekitar kawasan hospital terbabit.

Selain HTF, operasi di fasiliti-fasiliti lain seperti klinik kesihatan juga turut berjalan seperti biasa bagi memberikan perkhidmatan kepada pesakit yang memerlukan rawatan.

Difahamkan, tiada mana-mana doktor kontrak bertindak mengambil cuti kecemasan sebagai tanda protes bagi menyokong mogok berkenaan yang dianjurkan selama tiga hari di seluruh negara.

Dalam pada itu, Pengerusi Jawatankuasa Kesihatan negeri, Megat Hashirat Hassan berkata, buat masa ini, beliau belum menerima sebarang laporan berhubung penganjuran mogok di mana-mana fasiliti perubatan di Perlis.

Katanya, beliau berharap agar isu tersebut dapat diselesaikan menerusi rundingan dengan sebaiknya bagi memastikan pesakit yang memerlukan rawatan tidak terjejas.

“Apa yang penting adalah nasib pesakit-pesakit ini dan disebabkan itu saya berharap agar isu ini dapat diselesaikan secara rundingan antara pihak terlibat dengan sebaiknya,” katanya.

Terdahulu, satu kumpulan yang dikenali Mogok Doktor Malaysia kekal dengan pendirian melancarkan mogok di seluruh negara meskipun berdepan risiko dikenakan tindakan tatatertib.

Menerusi penganjuran itu, seramai 10,000 doktor kontrak di negara ini akan melancarkan mogok tersebut kerana tidak lagi percaya de­ngan kepimpinan Kementerian Kesihatan Malaysia (KKM) dalam menjaga hak mereka.

Kumpulan itu mengambil pendirian berkenaan memandangkan kerajaan masih membisu berhubung beberapa isu termasuklah masalah lantikan ke jawatan tetap yang berlarutan lebih tujuh tahun.

Sebelum ini, Ketua Pengarah Kesihatan, Tan Sri Dr. Noor Hisham Abdullah juga memaklumkan tindakan mogok itu bukan jalan penyelesaian terbaik dan mungkin menyebabkan perkhidmatan kesihatan negara terjejas.",2025-08-07
Utusan Malaysia,Liputan 5G kini capai 64.7 peratus - Utusan Malaysia,https://www.utusan.com.my/nasional/2023/07/liputan-5g-kini-capai-64-7-peratus/,2023-07-23,,"SEBERANG PERAI: Kementerian Komunikasi dan Digital (KKD) yakin sasaran liputan 5G sebanyak 80 peratus di seluruh negara dapat dicapai menjelang akhir tahun ini.

Timbalannya, Teo Nie Ching berkata, ia susulan purata rangkaian 5G setakat ini telah mencapai 64.7 peratus di kawasan berpenduduk.

“Selain itu, pelaksanaan 5G di negeri ini juga berjalan lancar dan sehingga kini, sebanyak 290 menara telekomunikasi telah dibina.

“Daripada jumlah tersebut, 244 menara 5G telah ‘on air’ (beroperasi) sekali gus memanfaatkan 67.7 peratus kawasan berpenduduk.

“Kita optimis sasaran yang ditetapkan mampu dicapai melalui pelaksanaan rangkaian 5G oleh Digital Nasional Berhad (DNB),” katanya.

Beliau berkata demikian kepada pemberita selepas merasmikan Program Merdeka@Komuniti Parlimen Bagan Daerah Seberang Perai Utara di Bagan Ajam, di sini hari ini.

Dalam perkembangan lain, beliau berkata, kementerian memperuntukkan sebanyak RM49.4 juta untuk membangunkan 38 Pusat Ekonomi Digital (PEDi) di negeri ini.

Tambahnya, peruntukan berkenaan turut meliputi kos pengoperasian PEDi sepanjang tempoh lima tahun.

“Kontraktor yang dipilih akan diberi masa selama lima bulan untuk menyediakan segala kelengkapan yang diperlukan.

“Dijangkakan kesemua (38) PEDi berkenaan bakal memulakan operasi pada penghujung Januari depan,” katanya.",2025-08-07
Utusan Malaysia,‘Lemak’ musuh utama Farkhan - Utusan Malaysia,https://www.utusan.com.my/nasional/2019/06/lemak-musuh-utama-farkhan/,2019-06-17,,"KUALA LUMPUR 17 Jun – Belum pun berdepan lawan, namun petinju profesional negara, Farkhan Haron sudah mencipta pencabar tersendiri dalam usaha memburu gelaran keempat dalam kejohanan WBA Selatan Asia kategori cruiserweight pada 30 Jun ini di Pattaya, Thailand. Petinju dari Johor Bahru itu berkata, dia kini mahu menumpukan perhatian sepenuhnya terhadap misi mengurangkan berat badan kepada 90 kilogram (kg) sebelum berdepan Alexander Bajawa dari Indonesia, yang memegang rekod 43-8-4.",2025-08-07
