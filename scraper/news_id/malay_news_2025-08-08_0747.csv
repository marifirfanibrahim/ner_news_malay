News_Source,Title,Source_URL,Publish_Date,Category,Summary,Scrape_Date
Utusan Malaysia,"Lif sering rosak, penduduk tertekan - Utusan Malaysia",https://www.utusan.com.my/rencana/forum/2021/08/lif-sering-rosak-penduduk-tertekan/,2021-08-19,,"SAUDARA PENGARANG,

BERIKUTAN pandemik Covid-19, rakyat dinasihatkan supaya duduk di rumah. Malangnya, rumah yang boleh dianggap sebagai syurga mungkin bersifat sebaliknya.

Penduduk di Projek Perumahan Rakyat (PPR) sering mengalami banyak masalah terutama isu penyelenggaraan kemudahan awam serta pengurusan sisa buangan.

Kebanyakan kediaman PPR adalah di bawah kelolaan pihak berkuasa tempatan (PBT). Flat PPR Dewan Bandaraya Kuala Lumpur (DBKL) pula di bawah Kementerian Wilayah Persekutuan.

Oleh kerana tidak diselenggara dengan sempurna, ada banyak unit kosong dan kadang-kadang kawasan awam pula agak gelap kerana pencerahan yang kurang dan lampu-lampu taman sering rosak.

Keadaan itu mewujudkan suasana tidak sihat dan PPR sering menjadi sarang masalah sosial. Masalah rumah pangsa PPR kini semakin parah pada masa pandemik Covid-19, apabila rakyat diminta duduk di rumah.

Masalah yang biasa diadu oleh penduduk PPR ialah kerosakan lif, penyelenggaraan sampah, pengurusan kumbahan najis serta penjagaan lampu-lampu koridor, tangga dan jalan.

Kerja membaiki kerosakan dilambat-lambatkan dan sering kali kerja pembaikan dilakukan hanya selepas aduan. Oleh kerana tidak dilakukan dengan sempurna, ia rosak semula.

Masalah sama berbangkit semula selepas beberapa ketika dan penduduk terpaksa naik turun semula pejabat kerajaan untuk membuat aduan dan permohonan.

Masalah terbesar adalah dana yang diperuntukkan oleh PBT untuk membaiki kerosakan dan menyelenggara flat PPR tidak mencukupi kerana dana yang dibelanjakan bergantung kepada kutipan yang dapat dikumpul daripada penyewa.

Oleh itu, jumlah peruntukan harus ditambah dengan dana tambahan daripada PBT dan kerajaan negeri.

Selain itu, kontrak yang diberikan kepada syarikat yang dipersoalkan keupayaan mereka terutama bagi menyelenggarakan lif harus ditamatkan. Terdapat aduan lif yang telah diperbaiki, kembali rosak dalam tempoh singkat.

Terdapat kes lif di PPR jatuh pada 2019 menyebabkan kecederaan penghuni, tetapi malangnya syarikat penyelenggara lif masih dikekalkan.

Kerajaan harus memastikan dana yang diperuntukkan tidak dibazirkan dalam pengambilan kontraktor bermasalah yang tidak mampu memberi perkhidmatan berkualiti tinggi.

Perlu juga ditubuhkan Jawatankuasa Pemantauan Flat Kos Rendah termasuk PPR di setiap negeri untuk memantau kualiti penyelenggaraan flat-flat kos rendah.

Ketiadaan proses semak dan imbang sebegini adalah antara punca utama kelemahan pengurusan flat.

Rumah PPR ialah tempat berteduh rakyat biasa yang tidak mampu membeli atau menyewa di pasaran swasta. Kepincangan sistem pengurusan dan penyelenggaraan flat PPR yang wujud sekarang harus ditangani supaya rakyat tidak tertekan.

KARTHIGES RAJAMANICKAM, Kuala Lumpur.",2025-08-08
Utusan Malaysia,"Individu langgar HSO boleh dikompaun sehingga RM1,000  - Utusan Malaysia",https://www.utusan.com.my/terkini/2021/12/individu-langgar-hso-boleh-dikompaun-sehingga-rm1000/,2021-12-28,,"PUTRAJAYA: Individu positif Covid-19 yang melanggar Perintah Pengawasan dan Pemerhatian (HSO) bakal dikenakan kompaun sehingga RM1,000.

Menteri Kesihatan, Khairy Jamaluddin berkata, tindakan tegas itu dikeluarkan susulan wujud pelanggaran HSO bagi tempoh 1 Disember lalu sehingga hari ini.

Beliau berkata, kira-kira 1.8 peratus daripada jumlah individu positif Covid-19 dikesan melanggar perintah berkenaan sejak awal bulan ini.

“Kami akan mempertimbangkan untuk mengambil tindakan undang-undang ke atas individu yang berkenaan. Kita terpaksa mengambil langkah tegas kerana mereka mendaftar masuk ke premis lain sedangkan sepatutnya mereka perlu berada di rumah,” katanya dalam sidang akhbar hari ini.

Katanya, beliau juga mengesahkan turut menerima laporan mengenai majlis perkahwinan besar-besaran membabitkan pasangan selebriti dengan ramai tidak mengamalkan prosedur operasi standard (SOP).

Khairy berkata, pihaknya tidak menghalang majlis perkahwinan tetapi setiap orang perlu mengambil langkah sewajarnya membendung penularan jangkitan Covid-19.

“Akibat pelanggaran SOP itu, mereka mungkin dikenakan kompaun maksimum RM1,000 mengikut Akta 342 (Akta Pencegahan dan Pengawalan Penyakit Berjangkit 1988),” katanya.

Dalam pada itu, Khairy berkata, orang ramai dinasihatkan supaya menghidupkan fungsi bluetooh bagi membolehkan aplikasi MySejahtera membuat pengesanan kontak rapat kepada kes positif jangkitan Covid-19.

“Ciri baharu dikenali sebagai MySejahtera Trace (MySJ Trace) boleh mengesan kontak rapat pada jarak tertentu dan bagi kontak kasual, mereka digalakkan melakukan ujian kendiri dan ini akan membendung penularan,” katanya.",2025-08-08
Utusan Malaysia,Hafizul Hakim nafi ke Kedah - Utusan Malaysia,https://www.utusan.com.my/sukan/2021/05/hafizul-hakim-nafi-ke-kedah/,2021-05-14,,"IPOH: Kapten Perak FC, Muhammad Hafizul Hakim Khairul Nizam Jothy nafi akan berpindah ke Kedah untuk baki kempen Liga Super mulai Julai ini.

Penjaga gol utama pasukan Bos Gaurus itu tidak akan ke mana-mana kerana masih sayangkan pasukan negeri kelahirannya.

Ketika dihubungi Utusan Malaysia , Hafizul menyatakan terkejut dengan berita bahawa dia akan ke Kedah.

“Tidak betul tu. Saya tidak akan ke mana-mana musim ini.

“Saya sayangkan Perak dan bertekad untuk terus bantu pasukan negeri kelahiran saya ini,” katanya.

Hafizul berkata, setakat ini tidak mendengar mengenai perpindahan rakan-rakan lain.

Sebelum ini khabar angin bertiup kencang ramai lagi pemain akan meninggalkan pasukan Yob kerana kelewatan pembayaran gaji selama dua bulan.

Mereka mahu mengikut jejak Shahrul Saad, Guilherme De Paula, J. Partiban dan Kenny Pallraj yang sudah angkat kaki ke pasukan lain.

Bagaimanapun tindakan pantas pengurusan kelab dalam menyelesaikan tunggakan gaji bulan April sehari sebelum Hari Raya Aidilfitri berjaya meredakan ketegangan yang berlaku.

Difahamkan Perak akan mendapatkan khidmat pemain import serta tenaga  muda dari pasukan Perak II bagi mengisi kekosongan pasukan itu.",2025-08-08
Utusan Malaysia,Taufan Mocha ranapkan negeri asal Rohingya,https://www.utusan.com.my/luar-negara/2023/05/taufan-mocha-ranapkan-negeri-asal-rohingya/,2023-05-15,,"KYAUKTAW: Puluhan ribu penduduk yang tinggal di sekitar bandar pelabuhan utama Myanmar terputus hubungan selepas Taufan Mocha membadai bahagian barat negara itu dan Bangladesh.

Taufan yang dahsyat itu membadai di antara Cox’s Bazar di Bangladesh dan Sittwe di Myanmar dengan membawa angin kencang sehingga 195 kilometer sejam (km/j).

Ia disifatkan sebagai ribut paling besar yang melanda Teluk Benggala dalam tempoh lebih sedekad.

Semalam, taufan itu sebahagian besar melintasi tanpa menjejaskan kem pelarian terbesar dunia yang menempatkan hampir sejuta penduduk Rohingya di Bangladesh.

Malah, pegawai mengesahkan tiada laporan kematian di kem berkenaan.

Berdasarkan sistem penjejak taufan, akses komunikasi di Sittwe yang menempatkan kira-kira 150,000 penduduk terjejas bencana itu, masih mengalami gangguan.

Menurut wartawan AFP, laluan jalan ke bandar itu dipenuhi dengan pokok, tiang lampu dan kabel kuasa yang tumbang akibat taufan itu.

Katanya, barisan panjang kenderaan penuh dengan pasukan penyelamat dan penduduk tempatan cuba sampai ke bandar serta mencari ahli keluarga mereka, juga terbentuk.

“Kami memandu jalan yang terjejas akibat taufan itu semalam.

“Sepanjang menggunakan laluan itu, kami terpaksa memotong pokok yang tumbang dan mengalihkan tiang lampu namun beberapa pokok besar masih menghalang jalan,” kata seorang pemandu ambulans.

Katanya, dia dan penduduk lain menggunakan gergaji untuk memotong dahan pokok yang tumbang dan menghalang jalan.

Berdasarkan beberapa gambar tular di media sosial, taufan itu melanda kawasan darat semalam, dengan membawa gelombang ribut dan angin kencang yang meruntuhkan sebuah menara komunikasi di Sittwe.

Media sekutu junta melaporkan taufan itu mengakibatkan ratusan stesen pengkalan yang menyambungkan telefon bimbit ke rangkaian, tidak berfungsi di negeri Rakhine itu.

“Saya mahu pulang secepat mungkin kerana kami tidak tahu keadaan di Sittwe.

“Tiada rangkaian telefon mahupun internet, saya risau dengan keadaan rumah dan harta benda saya,” kata seorang penduduk yang enggan mendedahkan identitinya.

Selain itu, media kerajaan melaporkan ketua tentera Myanmar, Min Aung Hlaing sudah mengarahkan pegawai melakukan persiapan bagi bantuan pengangkutan Lapangan Terbang Sittwe.

Bagaimanapun, laporan media itu tidak memberikan butiran mengenai bila bantuan itu dijangka tiba.

Pasukan penerangan junta mengesahkan tiga orang maut dan beberapa penduduk cedera akibat Taufan Mocha.

Katanya, dua mangsa yang maut merupakan penduduk wilayah Rakhine manakala seorang lagi dari Ayeyarwady selatan.

KEROSAKAN TERUK

Dalam pada itu, Pertubuhan Bangsa-Bangsa Bersatu (PBB) memaklumkan masalah komunikasi itu menyebabkan pihaknya masih belum dapat menilai kerosakan di wilayah Rakhine.

“Laporan awal menunjukkan berlaku kerosakan yang teruk,” jelas Pejabat PBB bagi Penyelarasan Hal Ehwal Kemanusiaan.

PENDUDUK BANGLADESH DIPINDAHKAN

Sementara itu, penduduk tinggal di pulau Shah Porir Dwip di Bangladesh mula membaiki rumah yang rosak selain mencari harta benda milik mereka dari serpihan.

Menurut pegawai Bangladesh, pihaknya berjaya memindahkan kira-kira 750,000 penduduk.

Setiausaha kementerian pengurusan bencana, Kamrul Hasan mengesahkan tiada orang meninggal dunia akibat taufan itu.",2025-08-08
Utusan Malaysia,Polis siasat video tular pemuda dikasari sekumpulan lelaki,https://www.utusan.com.my/nasional/2023/08/polis-siasat-video-tular-pemuda-dikasari-sekumpulan-lelaki/,2023-08-12,,"KUALA LUMPUR: Satu siasatan sedang dijalankan berhubung video membabitkan seorang pemuda dikasari sekumpulan lelaki dipercayai anggota polis di hadapan sebuah Ibu Pejabat Polis Daerah (IPD) di Pantai Timur, yang tular di media sosial, hari ini.

Timbalan Ketua Polis Negara, Datuk Seri Ayob Khan Mydin Pitchay berkata, mungkin terdapat provokasi yang menyebabkan kejadian itu berlaku.

“Saya sahkan insiden itu berlaku di sebuah IPD di Pantai Timur dan kita masih jalankan siasatan berhubung kejadian berkenaan.

“Mungkin ada provokasi berlaku sebelum kejadian berkenaan dirakam,” katanya ketika ditemui selepas meninjau pusat mengundi di Sekolah Kebangsaan (SK) Klang Gate, di sini hari ini.

Terdahulu, satu rakaman video menunjukkan seorang lelaki bermotosikal memakai bendera Pas di belakang badannya dikasari anggota polis di hadapan sebuah IPD di Pantai Timur tular di media sosial, hari ini.

Rakaman video berdurasi 14 saat itu memaparkan lelaki terbabit ditarik dari motosikalnya dan dipukul anggota polis.",2025-08-08
Utusan Malaysia,"Bayi 14 hari maut, 6 cedera kereta bertembung lori selepas langgar lembu - Utusan Malaysia",https://www.utusan.com.my/terkini/2021/11/bayi-14-hari-maut-6-cedera-kereta-bertembung-lori-selepas-langgar-lembu/,2021-11-03,,"BERUAS: Seorang bayi lelaki berusia 14 hari maut manakala enam individu termasuk tiga kanak-kanak cedera selepas kereta dinaiki bertembung lori di Kampung Gelung Gajah, dekat Ayer Tawar, pagi tadi.

Dalam kemalangan kira-kira pukul 6.20 pagi itu, kereta Perodua Kancil dinaiki bayi itu bersama lima individu dipercayai keluarganya terdiri daripada ibu berusia 36 tahun serta tiga kanak-kanak lelaki berusia antara dua hingga sembilan tahun, bertembung lori dipandu seorang lelaki berusia 50-an.

Difahamkan, lori tersebut dari arah Ayer Tawar menghala ke Beruas manakala kereta dinaiki keluarga berkenaan dari arah bertentangan.

Nahas dipercayai berlaku selepas kereta itu dipercayai melanggar dua ekor lembu sebelum masuk ke laluan bertentangan dan bertembung dengan lori tersebut.

Ketua Operasi Balai Bomba dan Penyelamat Ayer Tawar, Suhaimi Nijar berkata, pihaknya menerima panggilan kecemasan pada pukul 6.24 pagi sebelum bergegas ke lokasi untuk tindakan lanjut.

“Sebaik sahaja tiba di tempat kejadian, didapati lelaki dan tiga kanak-kanak sudah dikeluarkan dari kereta dan dibawa ke hospital oleh orang awam.

“Penumpang hadapan kereta iaitu wanita didapati tersepit, manakala bayi lelaki disahkan maut di lokasi oleh pihak perubatan,” katanya ketika dihubungi hari ini.

Menurut Suhaimi, anggota bomba mengeluarkan mangsa yang tersepit dengan menggunakan peralatan khas sebelum diserahkan kepada pasukan perubatan sementara bayi tersebut pula sudah dikeluarkan dari kenderaan.

Katanya, mayat bayi diserahkan kepada polis untuk tindakan lanjut sebelum operasi diketuainya itu tamat pada pukul 7.58 pagi.",2025-08-08
Utusan Malaysia,Tak layan kontroversi fokus isu rakyat,https://www.utusan.com.my/nasional/2022/11/tak-layan-kontroversi-fokus-isu-rakyat/,2022-11-11,,"MUKADIMAH USIANYA baru mencecah 26 tahun, namun calon kerusi Parlimen Kepala Batas daripada Parti Ikatan Demokratik Malaysia ( Muda) ini sememangnya menyimpan impian yang sangat besar pada Pilihan Raya Umum ke-15 (PRU15) ini. Meskipun tidak diletakkan sebarang harapan untuk menang, Muhammad Danial Abdul Majeed yang bertanding atas tiket Pakatan Harapan (PH) percaya beliau mampu mencipta kejutan dengan mendominasi undi di kawasan yang sememangnya dikenali sebagai kubu kuat Barisan Nasional (BN) sejak berpuluh tahun yang lalu itu. Kepada wartawan Utusan Malaysia, ISWAN SHAFIQ ISA, jurutera muda itu berkongsi mengenai misi dan visinya untuk mengubah Kepala Batas menjadi satu kawasan yang seimbang pembangunannya mengikut ‘acuan’ baharu.

UTUSAN: Setakat ini, sudah berapa peratus kawasan Kepala Batas sudah anda masuk untuk berkempen? MUHAMMAD DANIAL: Ketiga-tiga DUN (kawasan Dewan Undangan Negeri di Kepala Batas iaitu Pinang Tunggal, Bertam dan Penaga) saya sudah pergi, tapi bukan semua tempat, mungkin antara 30 hingga 40 peratus setakat ini. Saya akan teruskan (turun padang) untuk berjumpa seberapa ramai pengundi hingga ke hari terakhir kempen nanti.

UTUSAN : Bagaimana perjalanan kempen pilihan raya anda ketika ini? Fokus utama saya iaitu di kawasan yang agak terpencil se­perti di sekitar Kampung Paya Keladi, saya terkejut kerana pe­nerimaan orang ramai terhadap perubahan itu sangat hebat. Apa yang mereka kata ialah selama ini mereka tidak nampak perubahan itu dan akan bagi peluang kepada orang muda seperti saya.

UTUSAN :Anda antara calon PRU15 yang paling awal memulakan gerak kerja iaitu sebelum proses penamaan calon lagi. Apakah ini strategi tertentu? Gerak kerja awal inilah yang menunjukkan kesungguhan kami untuk memberitahu rakyat dan pengundi di Kepala Batas bahawa kami memang mahu bawa perubahan dan bukan (bekerja sambil lewa. Kalau bab duit, kami kalah. Kami tak ada bendera atau gegantung (banner) yang besar-besar. Bagi kami, daripada pasang banner’, billboard dan sebagainya, lebih baik guna (duit) untuk rakyat. Jadi, kami turun ke kampung-kampung jumpa pengundi untuk tahu apa yang mereka mahu sebab bagi saya, kita tak boleh design (reka) manifesto ‘syok’ sendiri. Sebab itulah gerak kerja kami lebih awal iaitu sebelum penamaan calon

UTUSAN: Pada peringkat awal termasuk sebelum proses penamaan calon, nama anda sudah terpalit dengan beberapa kontroversi. Bagaimana anda menangani isu itu. Kontroversi seperti ini isu biasa dalam politik. Ini politik cara lama. Kalau mereka tidak suka seseorang calon itu, mulalah mereka mencari apa sahaja ke­salahannya. Sebab itulah, hal-hal kontroversi ini saya tidak mahu fokus sangat. Dalam tempoh dua minggu ini (berkempen), nak layan hal kontroversi atau rakyat? Bagi saya, hal rak­yatlah lebih penting.

UTUSAN : Parti Muda mungkin kurang diberikan perhatian berbanding parti komponen lain dalam PH. Apa pandangan anda? Ya, parti kami baru ‘setahun jagung’. Kalau nak diikutkan, belum sampai setahun lagi sebenarnya (didaftarkan Disember lalu). Tapi, kami tidak gentar. Alhamdulillah, PH juga menerima Muda kerana perjuangan kami sama.",2025-08-08
Utusan Malaysia,Wajarkah samakan perasuah dengan Zionis Israel?,https://www.utusan.com.my/premium/2023/11/wajarkah-samakan-perasuah-dengan-zionis-israel/,2023-11-03,,"PEMERHATI Rasuah Malaysia (MCW) melihat wujud persamaan antara kekejaman Zionis Israel dengan tindakan kejam perasuah di negara ini. Tindakan perasuah yang pentingkan diri sendiri menyebabkan kerosakan ketamadunan negara dan menghapuskan segala kerja keras generasi ini. Perasuah telah merampas hak orang lain untuk kepentingan diri mereka sendiri, sama seperti tindakan Zionis di Palestin.",2025-08-08
Utusan Malaysia,"20,131 kesan vaksin dilapor setakat 26 Disember",https://www.utusan.com.my/nasional/2023/01/20131-kesan-vaksin-dilapor-setakat-26-disember/,2023-01-01,,"PUTRAJAYA: Kementerian Kesihatan Malaysia (KKM) melalui Bahagian Regulatori Farmasi Negara (NPRA) menerima 20,131 Laporan Kesan Advers Susulan Imunisasi (AEFI) setakat 26 Disember lalu.

Ketua Pengarah Kesihatan, Tan Sri Dr. Noor Hisham Abdullah berkata, jumlah yang diterima itu adalah daripada penerima vaksin Covid-19 MRNA Comirnaty (Pfizer) yang bersamaan 499 laporan bagi setiap sejuta dos.

Beliau berkata, berdasarkan laporan itu, 94.2 peratus adalah kes-kes yang tidak serius, bersifat sementara dan tidak menimbulkan sebarang potensi risiko kepada kesihatan penerima vaksin.

“Demam, sakit pada tempat suntikan, sakit kepala, sakit otot dan keletihan merupakan antara kesan advers yang kerap dilaporkan penerima vaksin.

“Daripada jumlah keseluruhan AEFI, 1,162 laporan dikategorikan sebagai AEFI serius berdasarkan klasifikasi Pertubuhan Kesihatan Sedunia (WHO).

“Daripada 1,162 laporan AEFI serius itu, hanya satu kes radang otot jantung yang berkemungkinan mempunyai hubung kait dengan vaksin Comirnaty yang diambil,” katanya menerusi kenyataan hari ini.

Katanya, kadar pelaporan di Malaysia adalah konsisten seperti yang dilaporkan di luar negara dan profil keselamatan vaksin Comirnaty adalah pada tahap yang boleh diterima.

Noor Hisham berkata, ia juga tidak menunjukkan peningkatan risiko myocarditis/pericarditis, acute facial paralysis, strok dan myocardial infarction dalam tempoh 21 hari selepas penerimaan vaksin Comirnaty.

Menurutnya, sejak bermulanya Program Imunisasi Covid-18 Kebangsaan (PICK) pada 24 Februari 2021 sehingga 26 Disember lalu sejumlah 44,813,270 dos vaksin Comirnaty diberikan.

“Sehingga 26 Disember lalu, kadar pelaporan tempatan untuk AESI adalah anaphylaxis (1.6 bagi setiap sejuta dos), acute facial paralysis (2.0 bagi setiap sejuta dos), myocarditis/ pericarditis (1.5 bagi setiap sejuta dos) dan VITT (0.02 bagi setiap sejuta dos),” katanya.

Katanya, KKM turut menggalakkan ahli profesional kesihatan dan penerima vaksin untuk melaporkan kesan AEFI yang dialami melalui saluran disediakan.

Jelasnya lagi, penerima vaksin yang mengalami AEFI boleh membuat notifikasi melalui aplikasi MySejahtera untuk kesan advers tidak serius yang disenaraikan dalam aplikasi tersebut.

Selain itu, katanya, laporan AEFI juga boleh dibuat secara atas talian dengan mengisi borang pelaporan untuk pengguna, iaitu Consumer Side Effect Reporting Form (ConSERF) yang boleh diakses di laman sesawang NPRA ( www.npra.gov.my ).",2025-08-08
Utusan Malaysia,"Vaksin Covid-19, ikhtiar untuk lindungi diri - Utusan Malaysia",https://www.utusan.com.my/terkini/2021/06/vaksin-covid-19-ikhtiar-untuk-lindungi-diri/,2021-06-17,,"PORT DICKSON: Pengambilan vaksin Covid-19 ADALAH antara ikhtiar yang wajar diambil oleh semua pihak bagi melindungi diri mereka daripada penyakit berkenaan.

Menteri di Jabatan Perdana Menteri (Hal Ehwal Agama) Datuk Seri Dr Zulkifli Mohamad Al-Bakri berkata, pengambilan suntikan vaksin berkenaan dapat menjadikan antibodi individu lebih kuat semasa berhadapan dengan Covid-19.

“Kita berhadapan dengan Covid-19 yang cukup mencabar, angka meningkat, kadangkala pasang surut (turun naik kes) tapi masih lagi pada tahap yang perlu pengawalan sungguh-sungguh.

“Covid-19 itu benar, mati itu benar, penyakit Covid-19 yang membawa kematian itu juga benar. Sewajarnya kita yang masih hidup memerlukan ikhitiar supaya dapat memperkuatkan tubuh badan kita daripada dihinggapi penyakit Covid-19 atau wabak seperti ini,” katanya.

Beliau ditemui pemberita selepas melakukan kunjungan ke rumah lima beradik yang menjadi yatim piatu selepas ibu dan bapa mereka meninggal dunia akibat Covid-19 di Bandar Sunggala, di sini, hari ini.

Zulkifli dalam pada itu turut menasihatkan semua pihak untuk mengambil vaksin yang ditawarkan kerajaan.

Ujarnya, langkah itu bukan hanya bagi menjaga diri sendiri, bahkan  melindungi khalayak yang lebih besar.

Media sebelum ini melaporkan bahawa kerajaan sedang mengkaji mengenakan tindakan undang-undang ke atas golongan antivaksin di negara ini jika golongan itu didapati menghasut orang ramai daripada menyokong Program Imunisasi Covid-19 Kebangsaan.

Perdana Menteri, Tan Sri Muhyiddin Yassin berkata, kerajaan juga meminta Jawatankuasa Khas Jaminan Akses Bekalan Vaksin Covid-19 (JKJAV) mengkaji pelaksanaan program imunisasi secara wajib jika jumlah pendaftaran gagal mencapai sasaran imuniti kelompok.",2025-08-08
Utusan Malaysia,115 kenderaan berat diparkir tepi jalan diambil tindakan - Utusan Malaysia,https://www.utusan.com.my/terkini/2021/09/115-kenderaan-berat-diparkir-tepi-jalan-diambil-tindakan/,2021-09-14,,"JOHOR BAHRU: Jabatan Pengangkutan Jalan (JPJ) Johor  mengambil tindakan terhadap 115 buah kenderaan yang didapati melakukan kesalahan diletakkan di bahu jalan atau taman awam di daerah ini dan Kota Tinggi, dekat sini.

JPJ Johor dalam satu kenyataan memberitahu, tindakan itu dikeluarkan pihaknya dalam Operasi Galangan yang diadakan semalam bermula pukul 6 petang hingga 12 tengah malam.

Menurut kenyataan itu, operasi berkenaan dijalankan Unit Aduan, Siasatan dan Risikan, Bahagian Penguatkuasa, JPJ Johor yang bertujuan mengambil tindakan tegas terhadap pemilik kenderaan berat yang melakukan kesalahan.

“Antara kesalahan adalah meletakkan kenderaan di mana-mana jalan atau kedudukan yang mungkin menyebabkan bahaya, galangan atau kesusahan tidak berpatutan kepada penduduk setempat dan pengguna jalan raya yang lain.

“Ekoran itu, sebanyak 115 buah kenderaan telah diambil tindakan di bawah Seksyen 114 Akta Pengangkutan Jalan (APJ) 1987 dan Kaedah-Kaedah Pengangkutan Jalan 1959,” katanya di sini hari ini.

Jika disabit bersalah, mereka boleh didenda tidak kurang RM1,000 atau tidak lebih RM5,000 atau dipenjara sehingga satu tahun atau kedua-duanya.",2025-08-08
Utusan Malaysia,Dira tawar diri calon Ketua Puteri UMNO,https://www.utusan.com.my/berita/2023/02/dira-mahu-jadi-taring-puteri-umno/,2023-02-13,,"PETALING JAYA: Ahli Majlis Tertinggi (MT) UMNO, Datuk Khaidirah Abu Zahar menawarkan diri sebagai calon Ketua Puteri UMNO kerana ingin mengembalikan aura taring sayap UMNO seperti awal penubuhannya suatu ketika dahulu. Bercakap kepada Utusan Malaysia, katanya, beliau mengambil langkah tersebut kerana mahu mengangkat dan memperjuangkan suara anak muda supaya mendapat perhatian serta pembelaan kerajaan di samping mengetengahkan pembaharuan idea dalam Puteri.",2025-08-08
Utusan Malaysia,Bersatu dakwa pemimpin UMNO sengaja politikkan isu i-Citra,https://www.utusan.com.my/terkini/2022/01/bersatu-dakwa-pemimpin-umno-sengaja-politikkan-isu-i-citra/,2022-01-03,,"JOHOR BAHRU: Pemimpin tertentu dalam UMNO didakwa sengaja mempolitikkan isu pengeluaran i-Citra Kumpulan Wang Simpanan Pekerja (KWSP) yang bertujuan untuk menggugat kerajaan yang dipimpin Perdana Menteri daripada parti mereka sendiri.

Ketua Penerangan Parti Pribumi Bersatu Malaysia (Bersatu) Johor, Mohd. Solihan Badri berkata, mereka juga memutar belit kenyataan dengan menuduh Bersatu yang sengaja melakukan sabotaj.

“Dengan satu jari Pemuda UMNO menuding ke arah Bersatu, ada empat lagi jari yang menuding ke arah diri mereka sendiri.

“Bersatu amat kesal dengan tuduhan Pemuda UMNO dan ia berniat jahat bukan sahaja terhadap Bersatu malah Kabinet Malaysia yang diketuai Perdana Menteri daripada UMNO sendiri,” katanya di sini hari ini.

Beliau berkata demikian ekoran satu kenyataan dikeluarkan Pemuda UMNO yang menyatakan Perdana Menteri, Datuk Seri Ismail Sabri Yaakob menolak pengeluaran i-Citra kerana mengikut telunjuk Bersatu.

Justeru itu, Mohd. Solihan yang juga Ahli Dewan Undangan Negeri (ADUN) Tenang menegaskan tindakan Pemuda UMNO itu berniat jahat dan bertujuan untuk memburukkan imej Presiden Bersatu, Tan Sri Muhyiddin Yassin dan juga Ismail Sabri sendiri.

Tambahnya, Muhyiddin telah melakukan pelbagai tindakan, usaha dan pelan bagi memulihkan kehidupan rakyat selain menggerakkan komuniti perniagaan dan ekonomi.

“Beliau juga telah melakukan tindakan tepat bagi membendung pandemik Covid-19 yang telah meruntuhkan sistem keselamatan kesihatan dan hampir melumpuhkan kehidupan global sejak dua tahun lalu.

“Saya kesal dengan Pemuda UMNO yang terus mempolitikkan isu pengeluaran RM10,000 daripada caruman KWSP. Bersatu bukan kemaruk dan menjadikan semua isu untuk memburukkan pihak lain.

“Tetapi kita lihat sendiri, siapa dalam kelompok pemimpin UMNO yang mempolitikkan isu i-Citra dan lain-lain perkara sehingga mengganggu-gugat kerajaan yang mana Perdana Menteri adalah pemimpin daripada UMNO sendiri,” ujarnya.

Mohd. Solihan turut berkata, dalam Kabinet yang diwakili menteri UMNO dan Bersatu, sebarang keputusan diambil adalah melalui mesyuarat yang seharusnya tidak timbul tuduhan menteri dari Bersatu yang membuat keputusan berkenaan.",2025-08-08
Utusan Malaysia,Permohonan Amran ditolak - Utusan Malaysia,https://www.utusan.com.my/nasional/2018/10/permohonan-amran-ditolak/,2018-10-29,,"KUALA LUMPUR 29 Okt. – Bekas Pengerusi Kesatuan Kebangsaan Wartawan (NUJ) cawangan Utusan Melayu (M) Bhd. (UMMB), Amran Ahmad hari ini gagal dalam tuntutannya untuk memba­talkan keputusan Mahkamah Perusahaan berhubung pemecatannya yang didakwa dibuat secara salah kerana mengeluarkan kenyataan fitnah terhadap pengurusan syarikat penerbitan itu.",2025-08-08
Utusan Malaysia,"PIBG, guru perlu bincang tingkat pendapatan - Utusan Malaysia",https://www.utusan.com.my/nasional/2019/07/pibg-guru-perlu-bincang-tingkat-pendapatan/,2019-07-13,,"KUALA LUMPUR 13 Julai – Persatuan Ibu Bapa dan Guru (PIBG) perlu mengadakan perbincangan dengan guru bagi menambah bilangan modal atau saham untuk koperasi sekolah. Presiden Angkatan Koperasi Kebangsaan Malaysia Berhad (Angkasa), Datuk Abdul Fattah Abdullah berkata, usaha tersebut penting bagi mencapai sasaran 2,400 koperasi sekolah memperoleh pendapatan RM1 bilion menjelang 2025.",2025-08-08
Utusan Malaysia,Apa dosa kita pada generasi masa depan?,https://www.utusan.com.my/rencana/2023/06/apa-dosa-kita-pada-generasi-masa-depan/,2023-06-02,,"“CINTA bukan mengajar kita menghina­kan diri, tetapi menghembuskan kegagahan.” – Buya Hamka. Gempar baru-baru ini apabila Tinjauan Kebangsaan Kesihatan dan Morbiditi (NHMS) yang dikeluarkan Institut Kesihatan Umum di bawah Kementerian Kesihatan menunjukkan trend remaja telah pun menjalin hubungan intim sebelum mencapai usia 14 tahun. Tinjauan Kesihatan Remaja 2022 yang dijalankan terhadap murid sekolah menengah di antara usia 13 dan 17 tahun mendapati 154,646 remaja telah pun melakukan aktiviti seksual.",2025-08-08
Utusan Malaysia,Ilham dekorasi merah jambu - Utusan Malaysia,https://www.utusan.com.my/nasional/2019/03/ilham-dekorasi-merah-jambu/,2019-03-26,,"Pemilihan warna merah jambu untuk dekorasi ruang makan sangat jarang dilakukan kerana dianggap terlalu feminin selain melambangkan fantasi kanak-kanak. Namun, sekiranya susun atur dekorasi menggunakan warna merah jambu ini dipadankan dengan betul, ia mampu menaikkan seri ruang dapur mengikut cita rasa pemiliknya. Tiada yang sukar dilakukan sekiranya mempunyai minat yang mendalam terhadap warna merah jambu ini. Transformasi warna lembut itu mampu dilakukan dengan gabungan tona warna lembut yang lain.",2025-08-08
Utusan Malaysia,ART Sarawak akan jalani latihan kejuruteraan mulai September ini,https://www.utusan.com.my/nasional/2023/08/art-sarawak-akan-jalani-latihan-kejuruteraan-mulai-september-ini-menteri-pengangkutan-sarawak/,2023-08-22,,"KUCHING: Latihan kejuruteraan prototaip bagi pengangkutan Autonomous Rapid Transit ( ART) berkuasa hidrogen akan bermula awal September ini.

Menteri Pengangkutan Sarawak Datuk Seri Lee Kim Shin berkata, latihan tersebut dijadualkan bermula pada 4 September hingga 31 Oktober melibatkan laluan di Jalan Keruing melalui Menara LCDA, Menara SEDC, Menara Sarawak Energy dan Pusat Konvensyen Borneo Kuching (BCCK).

“Tujuan uji pandu ini adalah untuk mengenal pasti sebarang isu sebelum bermulanya latihan bukti konsep (POC) di Kota Samarahan.

“Sementara POC itu nanti pula akan bermula di lorong khusus kekal tiga kilometer (km) yang dibina di antara bulatan berhampiran Pusat Jantung Sarawak ke bulatan berhampiran SAINS.

“Latihan ini bertujuan untuk mengumpul data dan seterusnya menilai kebolehlaksanaan prototaip untuk reka bentuk akhir ART bagi menampung kapasiti maksimum penumpang,” dedahnya.

Latihan POC di Kota Samarahan itu akan mengambil masa selama sebulan di sepanjang Lebuhraya Kuching-Samarahan pada November.

Justeru itu beberapa jalan raya akan terlibat di sepanjang penutupan jalan akan dilakukan pada 23 Ogos ini.

Tambahnya, prototaip ART berkuasa hidrogen itu telah tiba di Terminal Senari, Pending pada 5 Ogos lalu.

“Premier Sarawak, Tan Sri Abang Johari Tun Openg dijadual melancarkan latihan kejuruteraan prototaip ART berkenaan pada awal bulan depan.

“Abang Johari juga akan menaiki ART di laluan Isthmus,” ujar Kim Shin.

Perkhidmatan ART di bawah projek Sistem Pengangkutan Bandar Kuching (KUTS) dijadual beroperasi secara berperingkat bermula suku keempat 2025 yang mana akan bermula di Rembus, Kota Samarahan sehingga ke Hikmah Exchange di Pusat Bandaraya Kuching, di sini.",2025-08-08
Utusan Malaysia,"Letaklah asas kemanusiaan, budi bicara - Utusan Malaysia",https://www.utusan.com.my/rencana/forum/2021/09/letaklah-asas-kemanusiaan-budi-bicara/,2021-09-17,,"SAUDARA PENGARANG,

TERBACA  satu laporan akhbar berkaitan seorang jurutera kimia tidak dibenarkan merentas negeri untuk pulang menziarahi orang tuanya yang uzur di kampung. Disebabkan tertekan dengan keadaan tersebut, lelaki berkenaan bertindak memecahkan cermin hadapan Masjid Taman Scientex di Pasir Gudang, Johor Bahru sehingga membawa kepada kematian.

Difahamkan, kematian lelaki berkenaan disebabkan kecederaan luka di bahagian pergelangan tangan kanan dan kaki kanan.

Pada hemat saya, tindakan pihak keselamatan yakni Polis Diraja Malaysia (PDRM) amatlah dikesali. Bukan sekali malah kerap kali perkara sama berlaku dan amat tragis kerana seorang anak tidak dapat menatap wajah orang tuanya dari dekat.

Meskipun suatu peraturan atau prosedur yang harus dipatuhi oleh setiap pemohon, namun wajar pihak berkuasa meletakkan asas pertimbangan kemanusiaan atau melalui budi bicara berdasarkan keterangan pemohon kerana ini soal antara hidup dan mati sebuah keluarga.

Pernah berlaku  di tempat saya sendiri apabila seorang penjawat awam kanan yang bertugas di Putrajaya dihalang untuk pulang ke kampung halaman walaupun berkali-kali keluar masuk balai polis untuk membuat rayuan. Akhirnya kebenaran diberikan tetapi dengan bersyarat, iaitu satu hala sahaja.

Ketika pandemik Covid-19 masih memuncak boleh menyebabkan seseorang mengalami depresi berlebihan dan jikalau keadaan tidak boleh dikawal, maka  individu berkenaan cenderung untuk mengambil tindakan  tidak sewajarnya seperti membunuh diri dan sebagainya.

Oleh itu, pihak berkuasa perlu bijak membuat pertimbangan berdasarkan hujah dan bukti yang dikemukakan oleh pemohon serta bagi kes-kes kecemasan sahaja.",2025-08-08
Utusan Malaysia,Malaysian Tigress terkulai dijinak Vietnam 0-3,https://www.utusan.com.my/sukan/2023/05/malaysian-tigress-terkulai-dijinak-vietnam-0-3/,2023-05-03,,"PHNOM PENH: Ada peningkatan ditunjukkan skuad bola sepak wanita negara, namun masih banyak yang perlu dipelajari mereka jika mahu mencabar pasukan utama selepas tumpas 0-3 kepada juara tujuh kali, Vietnam dalam aksi pembukaan Kumpulan A, Sukan SEA Kemboja 2023 sebentar tadi.

Perlawanan di Stadium Army, di sini berlangsung ‘berat sebelah’ dengan pemain negara terpaksa berkampung di kawasan sendiri selepas diasak bertali arus sebaik sahaja babak pertama bermula.

Vietnam, pasukan yang bertaraf lebih tinggi daripada Malaysia dan akan beraksi pada Piala Dunia Wanita 2023 membuka jaringan menerusi Hai Yen Pham seawal minit keempat apabila percubaan luar kotak penalti terkena tiang sebelum menerjah jaring.

Thi Bich Thuy Nguyen menggandakan jaringan untuk juara bertahan selesa berkedudukan 2-0 pada minit ke-23. Belum sempat anak buah Soleen Al-Zou’bi mengatur semula rentak, Vietnam terus menggegar jaring.

Nhu Huynh menyumbat gol di minit ke-34 menewaskan penjaga gawang, Ezza Ashikin yang tertewas buat kali ketiga pada babak pertama.

Meskipun tewas, skuad kendalian Soleen Al-Zoubi masih boleh berbangga apabila tidak dengan jumlah jaringan yang banyak memandangkan lawan memiliki reputasi yang lebih gah.

Skuad negara akan berdepan satu lagi pasukan yang bakal berentap dalam Piala Dunia di Australia dan New Zealand bermula Julai ini, Filipina dalam perlawanan kedua pada Sabtu.",2025-08-08
Utusan Malaysia,Malaysia mampu julang Piala AFF - Utusan Malaysia,https://www.utusan.com.my/nasional/2018/12/malaysia-mampu-julang-piala-aff/,2018-12-11,,"KUALA LUMPUR 11 Dis. – Walaupun tugas getir menanti Malaysia bagi final kedua Piala AFF namun ketua jurulatih Harimau Malaya, Tan Cheng Hoe tetap menaruh kepercayaan pasukannya mampu menjulang trofi kejohanan biarpun beraksi di tempat lawan.",2025-08-08
Utusan Malaysia,Kilang coklat terbesar dunia dicemari bakteria Salmonella,https://www.utusan.com.my/luar-negara/2022/07/kilang-coklat-terbesar-dunia-dicemari-bakteria-salmonella/,2022-07-02,,"BRUSSELS: Pengeluaran produk oleh kilang coklat terbesar dunia di Belgium terpaksa dihentikan akibat penularan bakteria Salmonella.

Firma itu memaklumkan kilang gergasi Switzerland, Barry Callebaut di bandar Wieze, Belgium terpaksa menghentikan eksport produk serta-merta selepas penemuan bakteria berbahaya berkenaan.

Kilang itu juga mengeluarkan coklat cecair secara borong bagi 73 pelanggan seperti Hershey, Mondelez, Nestle dan Unilever.

Sehingga kini, tiada laporan diterima mengenai mana-mana pengguna coklat dijangkiti Salmonella yang menyebabkan salmonellosis iaitu penyakit yang menyebabkan cirit-birit dan demam.

Pihak kilang mengenal pasti lesitin iaitu pengemulsi yang biasa digunakan sebagai sumber pencemaran dalam pembuatan coklat.

Jurucakap, Korneel Warlop berkata, semua produk yang dikeluarkan sejak ujian dilakukan disekat serta-merta.

“Barry Callebaut sedang menghubungi semua pelanggan yang mungkin menerima produk tercemar.

“Pengeluaran coklat di Wieze digantung sehingga diberitahu kelak,” katanya.

Kebanyakan produk yang didapati tercemar masih berada di kilang itu dan pihak syarikat tidak akan menjual produk secara terus kepada pengguna.

Ini menunjukkan produk yang sudah tercemar belum dijual di pasaran lagi.

Bagaimanapun, pihak syarikat tetap menghubungi semua pelanggan dan meminta mereka tidak menghantar sebarang produk yang dibuat dengan coklat sejak 25 Jun lalu.

“Keselamatan makanan adalah sangat penting bagi Barry Callebaut dan pencemaran ini agak luar biasa.

“Kami mempunyai piagam dan prosedur keselamatan makanan yang jelas,” katanya.

Susulan itu, Agensi Keselamatan Makanan Belgium, AFSCA membuka siasatan mengenai kes tersebut.",2025-08-08
Utusan Malaysia,Keputusan rayuan Cradle Fund tangguh tarikh lain,https://www.utusan.com.my/nasional/2023/10/keputusan-rayuan-cradle-fund-tangguh-tarikh-lain-2/,2023-10-23,,"PUTRAJAYA: Rayuan pihak pendakwaan berhubung keputusan melepas dan membebaskan bekas eksekutif senior di Perbadanan Harta Intelek Malaysia (MyIPO), Samirah Muzaffar dan dua remaja daripada pertuduhan membunuh Ketua Pegawai Eksekutif (CEO) Cradle Fund, Nazrin Hassan akan diputuskan pada tarikh yang akan ditetapkan kemudian. Sekiranya keputusan memihak kepada pendakwaan, Samirah dan dua remaja terbabit perlu kembali ke mahkamah untuk membela diri atas pertuduhan tersebut.",2025-08-08
Utusan Malaysia,Pentadbiran Melaka sudah jadi kartun - Pemuda PN,https://www.utusan.com.my/nasional/2023/03/pentadbiran-melaka-sudah-jadi-kartun-pemuda-pn/,2023-03-31,,"PETALING JAYA: “Pentadbiran negeri (Melaka) sudah jadi kartun.”  Demikian sindiran Ketua Pemuda Perikatan Nasional (PN), Fadhli Shaari terhadap situasi politik yang berlaku di negeri Bandar Bersejarah itu.  “Presiden kata Ketua Menteri letak jawatan kerana ada masalah kesihatan. Ketua Menteri kata, masalah kesihatan ada sedikit demam dan batuk. Exco pula kata, Ketua Menteri yang baru jadi ‘Ketua Menteri tebuk atap’. Pentadbiran negeri sudah jadi kartun,” tulisnya dalam satu hantaran di Facebook.",2025-08-08
Utusan Malaysia,"[VIDEO] Peniaga Medan Selera Semarak tuntut pembelaan DBKL, pemaju - Utusan Malaysia",https://www.utusan.com.my/nasional/2018/08/video-peniaga-medan-selera-semarak-tuntut-pembelaan-dbkl-pemaju/,2018-08-06,,KUALA LUMPUR 6 Ogos – Sebanyak 32 peniaga Medan Selera Semarak di sini bakal kehilangan mata pencarian apabila tapak perniagaan yang diusahakan mereka sejak 38 tahun lalu didakwa akan diroboh oleh Dewan Bandaraya Kuala Lumpur (DBKL) tidak lama lagi. Kebimbangan itu tercetus ekoran tapak perniagaan milik DBKL itu akan memberi laluan kepada projek pelebaran jalan raya yang sudah pun bermula sejak dua tahun lalu di Jalan Sultan Yahya Petra (Semarak).,2025-08-08
