News_Source,Title,Source_URL,Publish_Date,Category,Summary,Scrape_Date
Utusan Malaysia,Ahli Parlimen UMNO masih di blok kerajaan - Utusan Malaysia,https://www.utusan.com.my/terkini/2021/07/ahli-parlimen-umno-masih-di-blok-kerajaan/,2021-07-26,,"PETALING JAYA: Mesyuarat Khas Persidangan Dewan Rakyat hari ini menyaksikan kesemua 38 ahli Parlimen UMNO masih berada di blok kerajaan walaupun parti itu memutuskan menarik sokongan kepada Perdana Menteri, Tan Sri Muhyiddin Yassin.

Sebaliknya, sidang kali ini hanya berlaku perubahan kedudukan Datuk Seri Ismail Sabri Yaakob sebagai Timbalan Perdana Menteri yang dilihat duduk di sebelah Muhyiddin.

Carta tempat duduk di laman web Parlimen yang dikemas kini menunjukkan Ahli Parlimen UMNO, Tengku Razaleigh Hamzah (Gua Musang) dan Datuk Ahmad Jazlan Yaakub (Machang) juga dilihat duduk di blok kerajaan walaupun sebelum ini menarik sokongan terhadap Muhyiddin.

Mesyuarat khas Dewan Rakyat selama lima hari yang bermula hari ini akan menyaksikan Kabinet memberikan taklimat kepada ahli-ahli Parlimen mengenai tindakan menangani Covid-19.",2025-08-07
Utusan Malaysia,Elak tragedi Piala Raja Thai berulang di Korea Selatan,https://www.utusan.com.my/berita/2022/11/elak-tragedi-piala-raja-thai-berulang-di-korea-selatan/,2022-11-24,,"PETALING JAYA: Skuad sepak takraw kebangsaan tidak rela maruah mereka dirobek lagi selepas prestasi buruk yang dipamerkan pada Piala Raja Thai, September lalu dan menjelang Piala Dunia Sepak Takraw Istaf 2022 di Daejeon, Korea Selatan yang bermula 25-29 November ini kenangan pahit itu kalau boleh mahu dibuang jauh-jauh.

Pengurus skuad kebangsaan yang juga merangkap pengarah teknikal, Azhar Sarbini berkata, sebelum berangkat ke Korea Selatan, dia telah membuat persiapan rapi bersama anak-anak buahnya agar penyertaan Malaysia pada Piala Dunia kali ini tidak menjadi sia-sia.

“Saya cuba nak elakkan tragedi di Piala Raja Thai sebelum ini berulang, jadi saya banyak memberi penekanan kepada tekong, Mohammad Syahir Rosdi untuk membuat lebih banyak variasi dalam melakukan servis.

“Seperti yang kita tahu dia merupakan senjata terbaik yang kita ada, cuma mahu memastikan dia kekal konsisten sepanjang perlawanan itu yang menjadi cabaran,” katanya ketika dihubungi Utusan Malaysia di sini, semalam.

Selain Syahir, Malaysia turut menyenaraikan Muhammad Haziq Hairul Nizam, Mohamad Azlan Alias, Muhammad Noraizat Mohd Nordin, Amirul Zazwan Amir dan Norfaizzul Abd Razak.

Untuk skuad wanita pula, dibarisi Siti Norzubaidah Che Ab Wahab, Nur Fatihah Azizul, Nur Natasha Amirya Fazli, Nur Fatihah Sharudin, Razmah Anam dan Nadillatul Rosmahani Saidin.

Menurut Azhar, selain tumpuan diberi kepada Syahir, para pemain yang terpilih mewakili negara turut dipersiapkan dengan latihan ala ketenteraan yang dilaksanakan di Universiti Utara Malaysia (UUM), Sintok, Kedah. Jelasnya, usaha tersebut bertujuan bagi membantu para pemain meningkatkan tahap kecergasan dan kekuatan fizikal masing-masing.

“Saya harap latihan ala kententeraan ini dapat membantu mereka kerana boleh dilihat rata-rata pemain memberikan komitmen tinggi walaupun latihan yang saya rangka kali ini agak keras,” ujarnya.

Azhar yang kali pertama menggalas tugas sebagai pengurus dan pengarah teknikal bersama skuad kebangsaan memberitahu, dia hanya diberi masa selama 21 hari untuk menyediakan pasukan sebelum terbang ke Korea Selatan.

“Ini merupakan tugasan pertama saya sebagai pengurus/pengarah teknikal, apatah lagi saya hanya mempunyai 21 hari untuk menyediakan pasukan kerana saya juga masih mempunyai komitmen sebagai guru di sebuah sekolah di Lembah Klang.

“Jadi, saya cuba untuk membahagikan masa dan saya berharap kita mampu untuk mencapai hasrat yang telah pun ditetapkan, meraih sekurang-kurangnya satu gelaran juara daripada edisi kali ini,” tambahnya.",2025-08-07
Utusan Malaysia,Kementerian teliti cadangan tingkat harga lantai getah,https://www.utusan.com.my/terkini/2021/10/kementerian-teliti-cadangan-tingkat-harga-lantai-getah/,2021-10-17,,"BALING: Kementerian Perusahaan, Perladangan dan Komoditi akan meneliti cadangan meningkatkan harga lantai getah sekerap kepada RM3.50 sekilogram untuk membantu pekebun kecil meningkatkan pendapatan golongan tersebut.

Harga getah sekerap di pasaran tempatan pada pada masa ini seberat RM2.50 sekilogram.

Menterinya, Datuk Zuraida Kamaruddin berkata, pihaknya perlu membuat perbincangan mengenai harga lantai komoditi bersama pegawai berkaitan di bawah kementeriannya termasuk Lembaga Getah Malaysia (LGM) serta pihak daripada Kementerian Pembangunan Luar Bandar.

“Saya perlu teliti di peringkat kementerian apakah perkara yang saya harus ambil kira, di manakah kewangan yang boleh kumpulkan untuk saya pastikan boleh meningkatkan harga lantai getah.

“Pengerusi Risda (Pihak Berkuasa Kemajuan Pekebun Kecil Perusahaan Getah) ada suarakan (cadangan itu) kepada saya, kita kena duduk bersama-sama (berbincang mengenai cadangan itu),” katanya.

Beliau berkata demikian pada sidang akhbar selepas menyantuni dan sesi dialog bersama 150 pekebun kecil, di sini hari ini.

Akhbar sebelum ini melaporkan kerajaan diminta mempertimbangkan menaikkan harga lantai getah sekerap kepada RM3.50 sekilogram mulai Januari tahun depan untuk membantu lebih ramai penoreh getah keluar daripada garis kemiskinan.

Pengerusi Risda, Datuk Mohd. Salim Mohd. Sharif berkata, harga lantai getah sekerap RM2.50 sekilogram ketika ini jauh lebih rendah berbanding kelapa sawit yang mencecah RM1,100 setiap tan sekali gus mewujudkan jurang yang besar antara pengusaha kebun getah dan kelapa sawit.

Dalam pada itu, Zuraida berkata, kementeriannya juga melakukan beberapa pendekatan untuk membantu meningkatkan pendapatan pekebun kecil seluruh negara termasuk Projek Transformasi Perusahaan Industri Getah (TARGET).

Jelasnya, TARGET merupakan projek pembangunan Pusat Pemprosesan Getah Krip Berkelompok bakal diperkenalkan kepada industri getah.

“Projek ini akan dapat menjayakan transformasi sektor pekebun kecil dengan diusahakan secara berkelompok dan perkongsian keuntungan secara bersama pada peringkat pekebun kecil, koperasi dan usahawan,” katanya.",2025-08-07
Utusan Malaysia,Misi ‘hidup mati’ Malaysia di Bogor,https://www.utusan.com.my/sukan/2022/10/misi-hidup-mati-malaysia-di-bogor/,2022-10-07,,"PETALING JAYA: Malaysia turun dengan misi ‘hidup mati’ apabila berdepan Emiriah Arab Bersatu (UAE) dalam Kelayakan P iala Asia Bawah 17 tahun (B-17) di Bogor, Indonesia hari ini kerana hanya kemenangan menghidupkan peluang anak-anak didik Osmera Omaro untuk memburu tiket ke pusi­ngan akhir tahun depan.

Bagaimanapun ia bukan tugas mudah kerana UAE pastinya mahu bangkit mencari tiga mata selepas kalah tipis 2-3 kepada Indonesia kelmarin.

Malah, pasukan itu juga menang besar 9-0 ke atas Guam, lawan yang mengikat Malaysia 1-1 dalam aksi kedua kelmarin.

“Pemain sedang mempersiapkan mental dan fizikal untuk mengharungi dua perlawanan getir (UAE dan Indonesia).

“Perlawanan menentang Guam tidak mencerminkan kebolehan pasukan dan pemain berazam untuk bangkit memburu kemenangan.

“Memang kami perlukan kemenangan pada aksi menentang UAE,” kata Osmera kepada Utusan Malaysia , semalam.

Malaysia kini di kedudukan ketiga Kumpulan B dan dibezakan dua mata de­ngan UAE yang sudah beraksi tiga perlawanan berbanding skuad negara yang baru dua kali beraksi.

Indonesia menerajui kumpulan dengan enam mata selepas kemenangan 14-0 mengatasi Guam dan 3-2 ke atas UAE.",2025-08-07
Utusan Malaysia,Ribuan penduduk berarak di AS - Utusan Malaysia,https://www.utusan.com.my/nasional/2018/07/ribuan-penduduk-berarak-di-as/,2018-07-01,,"WASHINGTON – Beribu-ribu penunjuk perasaan berarak di bandar-bandar di seluruh Amerika Syarikat (AS) kelmarin kerana menentang dasar lebih keras Presiden AS, Donald Trump terhadap imigran dan menuntut penyatuan segera keluarga yang terpisah di sempadan AS-Mexico. Penunjuk perasaan memenuhi Dataran Lafayette dekat White House dalam suasana sedih dan marah sebelum berarak ke bangunan kerajaan, Capitol. Orang ramai menyertai protes serupa di bandar raya Boston, Chicago, Los Angeles, New York dan Portland.",2025-08-07
Utusan Malaysia,29 ditahan rancang keganasan 22 Mei - Utusan Malaysia,https://www.utusan.com.my/nasional/2019/05/29-ditahan-rancang-keganasan-22-mei/,2019-05-18,,"JAKARTA 18 Mei – Pada 22 Mei ini, Komisi Pemilihan Umum (KPU) akan mengumumkan keputusan pilihan raya Presiden (Pilpres) yang dilihat mendebarkan, lebih kepada hal berkaitan keselamatan dan ketenteraman awam. Ramai pemerhati politik melihat Presiden Joko Widodo (Widodo) bakal mempertahankan jawatannya itu untuk penggal kedua. Persoalannya kini lebih kepada debaran keselamatan di Indonesia ketika pencabarnya, Prabowo Subianto menolak proses pe­ngiraan undi Pilpres, yang didakwa berlaku penipuan.",2025-08-07
Utusan Malaysia,Bank makanan: KPDNHEP tingkat kerjasama,https://www.utusan.com.my/nasional/2022/10/bank-makanan-kpdnhep-tingkat-kerjasama/,2022-10-05,,"MELAKA: Kementerian Perdagangan Dalam Negeri dan Hal Ehwal Pengguna (KPDNHEP) mengalu-alukan pelbagai bentuk kerjasama dengan para pemain industri dan komuniti masyarakat untuk Program Bank Makanan Malaysia (PFBM).

Ketua Setiausaha KPDNHEP, Datuk Azman Mohd. Yusof berkata, tanggungjawab menghulurkan bantuan dan membantu masyarakat tidak terletak pada bahu kerajaan semata-mata.

Katanya, kementerian sentiasa meneroka potensi yang ada kerana tidak semua kerjasama adalah dalam bentuk peruntukan kewangan.

“Kita kena lihat perkongsian strategik dengan pihak industri seperti peruncitan dan pengedaran, perhotelan serta katering untuk terlibat sama meningkatkan bank makanan. Inilah cara mereka untuk tunjukkan sumbangan dalam bentuk tanggungjawab sosial masyarakat.

“Kita mengalu-alukan jika mereka ingin beri sumbangan. Masa saya ke Perlis dulu kita ada pusat khidmat dewan undangan negeri (DUN) yang digunakan sebagai tempat untuk menyampaikan barang-barang keperluan kepada yang memerlukan.

“Keperluan ini disumbangkan oleh individu-individu. Ini adalah budaya sihat dan kita wajar ketengahkan supaya rakyat Malaysia berganding bahu untuk membantu satu sama lain,” katanya dalam sidang akhbar selepas Majlis Perasmian Pusat Pengagihan dan Pengumpulan Bank Makanan Malaysia di Ayer Keroh di sini semalam.

Yang hadir sama Yang Dipertua Negeri, Tun Mohd. Ali Mohd. Rustam.",2025-08-07
Utusan Malaysia,Rooney pilihan utama bimbing Burnley,https://www.utusan.com.my/sukan/2022/04/rooney-pilihan-utama-bimbing-burnley/,2022-04-17,,"BURNLEY, England: Bekas bintang penyerang England dan Manchester United, Wayne Rooney mendahului senarai calon pengurus baharu Burnley bersama pengendali Middlesbrough, Chris Wilder selepas kelab Liga Perdana Inggeris itu memecat semalam.

Menurut firma pertaruhan Betfair, Rooney, 36, yang kini membimbing kelab Liga Kejua­raan, Derby County menjadi pilihan pertaruh.

Pada mulanya, jurulatih berpengalaman, Sam Allardyce me­nerima 10/3 pertaruhan sebaik sahaja Burnley mengumumkan keputusan mereka secara mengejut, namun ia kemudian berkurangan kepada 9/2.

Rooney kemudian menjadi pilihan untuk menjadi pengurus baharu Burnley, malah nama bekas penyerang dan pengendali United, Ole Gunnar Solskjaer turut menjadi sebutan.

Dyche, 50, merupakan pe­ngurus paling lama berkhidmat dalam Liga Perdana selepas mengambil alih kelab itu pada 2012, namun dia meninggalkan Burnley di kedudukan ke-18, hanya empat mata dipisahkan dari zon penyingkiran.

Skuad The Clarets tewas lima daripada enam perlawanan terakhir liga, di mana kekalahan terbaharu 2-1 kepada pasukan tercorot, Norwich, Ahad lalu mendorong Dyche disingkirkan.

Pengerusi Burnley, Alan Pace berkata, kelab itu sedang giat mencari pengurus baharu dan buat sementara, tugas tersebut akan diserahkan kepada jurulatih bawah 23 tahun, Mike Jackson sambil dibantu pengarah akademi, Paul Jenkins.",2025-08-07
Utusan Malaysia,Calon Bebas PRK Rantau bukan ahli Pas - Utusan Malaysia,https://www.utusan.com.my/nasional/2019/03/calon-bebas-prk-rantau-bukan-ahli-pas/,2019-03-30,,"KUALA LUMPUR 30 Mac – Pas menafikan calon Bebas yang bertanding dalam Pilihan Raya Kecil (PRK) Dewan Undangan Negeri (DUN) Rantau, Mohd. Nor Yassin, 67, adalah ahli parti itu. MOHD. NOR YASSIN Setiausaha Agung Pas, Datuk Takiyuddin Hassan sebaliknya berkata, hasil semakan rekod keahlian parti mendapati Mohd. Nor telah menyertai Parti Amanah Negara (Amanah) sejak 10 Mac lalu. “Saya telah membuat semakan mengenai status keahlian Pas bagi penama Mohd.",2025-08-07
Utusan Malaysia,"Malaysia, ASEAN perlu bersedia jika Rusia berperang dengan Ukraine - Utusan Malaysia",https://www.utusan.com.my/berita/2021/12/malaysia-asean-perlu-bersedia-jika-rusia-berperang-dengan-ukraine/,2021-12-17,,"PETALING JAYA: Peperangan melibatkan beberapa kuasa besar dunia tidak mustahil boleh tercetus sekiranya krisis antara Rusia dan Ukraine tidak ditangani dengan sewajarnya.

Sumber dari pihak Rusia memberitahu Utusan Malaysia , sekiranya konflik itu melarat kepada peperangan, meskipun ia tidak akan membabitkan penggunaan senjata nuklear, namun kesannya boleh memusnahkan ekonomi ASEAN termasuk Malaysia.

Katanya, Rusia dan Ukraine merupakan antara sepuluh negara pengeluar makanan terbesar dunia yang mengeksport bijirin seperti gandum, jagung dan soya.

Jika peperangan meletus antara kedua-dua negara, ia bakal menjejaskan rantaian bekalan global bagi sektor penting khususnya makanan dan Malaysia sebagai negara yang bergantung tinggi kepada import makanan akan terjejas.

“Jika krisis Rusia-Ukraine tidak ditangani dengan betul dan Amerika Syarikat (AS) serta United Kingdom (UK) pula berterusan melakukan provokasi menggunakan Pertubuhan Atlantik Utara (NATO) dan Ukraine sebagai front , dikhuatiri ia akan melarat menjadi peperangan.

“Bila perang berlaku, harga makanan akan naik mendadak, sekali gus memberi kesan terhadap negara yang bergantung kepada import termasuk ASEAN dan Malaysia,” katanya.

Pada masa sama, kata sumber, peperangan akan mengakibatkan kenaikan drastik harga gas dan minyak mentah dunia yang akhirnya mendorong kepada hiperinflasi global.

“Sebagai pengeluar terbesar gas dunia, Rusia akan mengetatkan kawalan ke atas eksport gas dan minyak terutama kepada Eropah. Ini sekali gus akan mengurangkan kitaran bekalan peringkat global dan kesan buruk pasti akan dirasai ASEAN,” ujarnya

Krisis Rusia-Ukraine bermula pada 2014 apabila Presiden Ukraine pada waktu itu, Viktor Yanukovich yang rapat dengan Moscow digulingkan oleh pihak asing yang anti-Rusia, menggunakan mobilisasi rakyat yang didanai Pertubuhan Bukan Kerajaan (NGO) seperti National Endowment for Democracy (NED) serta Open Society Foundation (OSF).

Gerakan rakyat itu kemudian melarat kepada perang saudara apabila wilayah pro Moscow termasuk Donbass menentang rampasan kuasa tersebut, mendorong konflik yang mengakibatkan pesawat Malaysia MH17 ditembak jatuh pada 17 Julai 2014.

Mengulas perkara itu, sumber mendakwa, krisis terkini yang berlangsung antara Rusia-Ukraine, berpunca akibat tindakan AS dan UK yang mahu merampas Donbass di tenggara Rusia.

“Media Barat juga memesongkan fakta dengan menyebarkan propaganda seolah-olah Rusia mahu merampas Ukraine. Lihat kepada realiti, pasukan NATO kini bersiap sedia di sempadan negara kami.

“Agenda mereka ialah menggunakan Ukraine untuk merampas Donbass, seterusnya membentuk zon penampan yang kukuh dan memberi tekanan kepada Rusia. Malah, ada kod nama untuk projek ini yang disebut sebagai ‘Ukraine anti Rusia’ bagi mewujudkan sentimen kepada rakyat,” dakwanya.",2025-08-07
Utusan Malaysia,Rakyat Terengganu degil punca kes harian Covid-19 tiga angka berturut-turut? - Utusan Malaysia,https://www.utusan.com.my/berita/2021/05/rakyat-terengganu-degil-punca-kes-harian-covid-19-tiga-angka-berturut-turut/,2021-05-18,,"KUALA TERENGGANU: Jumlah kes harian Covid-19 di Terengganu yang naik kepada tiga angka berturut-turut dalam tempoh dua hari ini dikatakan berpunca akibat sikap sambil lewa rakyat negeri ini yang tidak patuh kepada prosedur operasi standard (SOP).

Pengarah Kesihatan negeri, Dr. Nor Azimi Yunus berkata, kebanyakan kes kluster yang dikesan adalah disebabkan pelanggaran SOP termasuk ada yang turut memperlekehkan aspek pematuhan berkenaan.

Sehubungan itu, beliau tidak terkejut  dengan perkembangan terkini Covid-19 di negeri ini yang merebak pantas disebabkan tatalaku masyarakat yang tidak patuh kepada SOP.

“Saya kongsikan beberapa kisah kluster yang disahkan tiada pematuhan SOP antaranya kes 18 kawan melepak di sebuah rumah kosong di Setiu dan akhirnya 17 disahkan positif termasuk ahli keluarga dan seramai 162 kontak rapat dikesan.

“Di samping itu, penganjuran majlis berbuka puasa membabitkan seramai 20 orang telah mencetuskan Kluster Bukit Bauh di Dungun dengan 78 kes positif dan 496 kontak rapat hingga merebak pula ke Kuala Terengganu apabila kes berkenaan berdiskusi dan moreh di kedai makan sekali gus menyebabkan dua rakan lain turut positif,” katanya dalam hantaran terbaharu di laman Facebook hari ini.

Menurut Nor Azimi, kegembiraan mengadakan aktiviti memasak secara beramai-ramai bagi majlis iftar di sebuah surau di Marang bertukar tragedi apabila 26 orang disahkan positif.

Katanya, kisah terbaharu pula membabitkan seorang individu yang baharu pulang daripada mesyuarat di Kuala Lumpur dan datang ke pejabat tanpa membuat penilaian risiko hingga mengakibatkan 36 orang positif di samping  ribuan kontak terpaksa disaring.

“Berpuluh-puluh kisah boleh dikongsi untuk iktibar bagi mengesahkan SOP rakyat ‘ke laut’ sebab mereka  menganggap semua itu rekaan dan menyusahkan.

“Jangan ambil mudah kebolehjangkitan virus Covid-19 ini, semua pemimpin masyarakat termasuk ketua jabatan sila pastikan pematuhan SOP dalam kalangan rakyat mahu pun pekerja masing-masing di samping tangguhkan semua majlis perkumpulan, tidak ada guna peraturan PKP kalau masih ada yang bersukaria,” tegasnya.",2025-08-07
Utusan Malaysia,Israel lancar serangan beberapa lokasi Hamas di Gaza - Utusan Malaysia,https://www.utusan.com.my/nasional/2019/03/israel-lancar-serangan-beberapa-lokasi-hamas-di-gaza/,2019-03-09,,"GAZA CITY 9 Mac – Tentera Israel melancarkan beberapa serangan pada lokasi Hamas di sini sebagai respon serangan dari wilayah pantai yang dikepung malam tadi. Tentera Israel dalam kenyataan berkata, jet pejuang IDF menyerang beberapa sasaran tentera di kawasan Hamas di selatan Tebing Gaza dan struktur bawah tanah utara Tebing Gaza.",2025-08-07
Utusan Malaysia,Pelajar sertai perkhemahan bersepadu kebangsaan - Utusan Malaysia,https://www.utusan.com.my/nasional/2019/08/pelajar-sertai-perkhemahan-bersepadu-kebangsaan/,2019-08-02,,"BERSAMA. Perkhemahan Bersepadu Unit Beruniform Peringkat Kebangsaan 2019 berlangsung dengan jaya selama empat hari di Pusat Kokurikulum Negeri Kedah (Kem Singkir) Jalan Tanjung Dawai, Sungai Petani, Kedah baru-baru ini. Seramai 120 pelajar berusia enam tahun menyertai perkhemahan itu yang dianjurkan Sekolah Kebangsaan (SK) Tuan Syed Jan Al-Jaffri, Sungai Layar dengan kerjasama Pusat Kokurikulum Negeri Kedah.",2025-08-07
Utusan Malaysia,‘Nak RM10 pun susah’ - Utusan Malaysia,https://www.utusan.com.my/nasional/2018/12/nak-rm10-pun-susah/,2018-12-10,,"TEMERLOH 10 Dis. – Keluar subuh dan pulang selepas maghrib belum menjanjikan pendapatan untuk menyara kehidupan. Be­gitulah nasib pemandu teksi yang terus dihimpit kesukaran mendapatkan penumpang pada masa ini. Seorang pemandu teksi, Syed Mahadzir Syed Mustafa, 60, berkata, kerja sebagai pemandu teksi pada masa ini sememangnya tidak menjanjikan pendapatan harian, malah ada kalanya terpaksa pulang dengan tangan kosong.",2025-08-07
Utusan Malaysia,Kereta dinaiki penyeludup petrol terbakar - Utusan Malaysia,https://www.utusan.com.my/berita/2024/02/kereta-dinaiki-penyeludup-petrol-terbakar/,2024-02-16,,"TANAH MERAH: Seorang lelaki yang disyaki penyeludup bertindak melarikan diri selepas kereta dipandunya yang membawa muatan 10 tong berisi petrol tiba-tiba terbakar di Jalan Tanah Merah – Jeli dekat Kampung Jedok, di sini hari ini. Kejadian berlaku kira-kira pukul 11.30 pagi selepas beberapa penduduk terdengar bunyi dentuman dari sebuah kereta jenis Proton Persona di luar rumah mereka.",2025-08-07
Utusan Malaysia,"Selepas 32 tahun dipenjara, banduan akhirnya dapat tarikh hukuman mati - Utusan Malaysia",https://www.utusan.com.my/luar-negara/2022/01/selepas-32-tahun-dipenjara-banduan-akhirnya-dapat-tarikh-hukuman-mati/,2022-01-08,,"TEXAS: Banduan paling lama yang pernah dipenjarakan di Amerika Syarikat (AS) iaitu selama 32 tahun akhirnya mendapat tarikh untuk menjalani hukuman mati pada 21 April depan.

Lapor Daily Star , Hakim Mahkamah Houston memerintahkan tahanan bernama Carl Wayne Buntion, 77, menjalani hukuman tersebut tahun ini.

Tiga dekad lalu, Buntion menembak dan membunuh dengan kejam seorang pegawai polis di Houston, James Irby, 37, pada Jun 1990.

Buntion menembak anggota polis itu di bahagian kepala dan belakang badan selepas keluar dari keretanya di sebuah jalan raya.

Peguam Daerah Harris County, Kim Ogg berkata, sudah tiba masanya dia perlu bertanggungjawab terhadap jenayah tidak berperikemanusiaan itu.

Di Texas, kaedah pelaksanaan hukuman mati yang menjadi pilihan adalah suntikan maut dan Buntion difahamkan akan menjalani hukuman tersebut.

Berita tersebut disambut gembira oleh ahli keluarga James Irby termasuk isterinya, Maura Irby.

“Alangkah bagus kalau James berada di sini dan menyaksikan pelaksanaan hukuman itu.

“Ini adalah berita baik dan penutup episod pembunuhan suami saya,” katanya.",2025-08-07
Utusan Malaysia,Banjir: Sembilan PPS ditutup,https://www.utusan.com.my/nasional/2023/12/banjir-sembilan-pps-ditutup/,2023-12-28,,"PETALING JAYA: Sembilan pusat pemindahan sementara (PPS) ditutup sepenuhnya berikutan 128 PPS dibuka setakat pukul 12 tengah hari berbanding 137 PPS pagi ini.

Menurut kemas kini portal Jabatan Kebajikan Masyarakat (JKM), sejumlah 27,812 mangsa banjir di lima negeri dilaporkan masih berlindung di PPS yang meliputi 8,723 keluarga.

Kelantan kekal merekodkan jumlah tertinggi dengan 21,193 mangsa melibatkan 6,858 keluarga diikuti 6,353 mangsa di Terengganu yang melibatkan 1,777 keluarga.

Selain itu, sejumlah 124 mangsa banjir meliputi 41 keluarga dicatatkan di Johor; 22 mangsa  (37 keluarga) di Pahang dan 20 mangsa (10 keluarga) di Sabah.",2025-08-07
Utusan Malaysia,"PRU15: Muda mahu gempur kerusi BN, PN",https://www.utusan.com.my/nasional/2022/09/pru15-muda-mahu-gempur-kerusi-bn-pn/,2022-09-20,,"JOHOR BAHRU: Parti Ikatan Demokratik Malaysia (Muda) mahu menggempur kerusi milik Barisan Nasional (BN) dan Perikatan Nasional (PN) dalam Pilihan Raya Umum Ke-15 (PRU15).

Timbalan Presiden Muda, Amira Aisya Abd. Aziz berkata, sasaran utama pihaknya adalah kerusi milik UMNO, Pas dan Parti Pribumi Bersatu Malaysia (Bersatu) selepas mengumumkan mahu menyertai Pakatan Harapan (PH) minggu lalu.

“Kedua, misi Muda bagi PRU15 adalah memastikan kemenangan untuk rakyat dan blok pembangkang. Jadi, Muda zahirkan niat untuk memastikan pembangkang bergerak seiring.

“Rundingan kerusi, strategi pilihan raya, komunikasi antara parti sudah tentu akan berjalan dengan lebih baik jika berada dalam sebuah gabungan yang sama,” katanya dalam satu kenyataan di sini hari ini.

Mengenai rundingan kerjasama politik antara Muda dan PH, Amira Aisya meminta semua pihak memberikan ruang untuk Majlis Presiden PH berbincang dan membuat keputusan.

“Ini bukan hal yang kecil dan remeh. Kita harus hormat ruang dan masa rakan-rakan untuk adakan perbincangan rasmi kerana paling penting, kita mahu rakyat dapat manfaat daripada hubungan politik antara parti ini,” ujarnya.

Beliau yang juga Ahli Dewan Undangan Negeri (ADUN) Puteri Wangsa turut menyambut baik kesungguhan Timbalan Presiden Parti Keadilan Rakyat (PKR), Rafizi Ramli dalam hal tersebut.

Sabtu lalu, Rafizi yang juga Pengerusi Majlis Pimpinan Negeri (MPN) Johor dilaporkan berkata, PH sedang mengadakan rundingan dalam kalangan parti komponen terlebih dahulu yang dijangka akan selesai menjelang 30 September ini.

Rafizi yang mengetuai rundingan itu bagi pihak PKR berkata, selepas perbincangan tersebut selesai akan diteruskan dengan rundingan antara Muda dan PH berkenaan kerjasama tersebut sebelum diputuskan Majlis Presiden PH.

Beliau juga akan memastikan tiada pertindihan kerusi antara PKR dan Muda seperti yang berlaku semasa Pilihan Raya Negeri (PRN) Johor, Mac lalu.",2025-08-07
Utusan Malaysia,Polis siasat Fahmi Fadzil ceramah di ruang solat,https://www.utusan.com.my/nasional/2023/08/polis-siasat-fahmi-fadzil-ceramah-di-ruang-solat/,2023-08-01,,"SERDANG: Satu siasatan dijalankan Polis Selangor terhadap laporan berkaitan Menteri Komunikasi dan Digital, Fahmi Fadzil berucap di ruang solat utama Masjid Nurul Yaqin, Kampung Melayu Seri Kundang, Rawang dekat sini Kelmarin.

Ketua Polisnya, Datuk Hussein Omar Khan berkata, pihaknya telah mendapat rakaman perkara yang diucapkan dalam masjid tersebut.

“Pihak polis sedang teliti (rakaman) dan akan beri maklum balas dalam masa terdekat.

“Kes disiasat di bawah Seksyen 500 Kanun Keseksaan dan Seksyen 233 Akta Komunikasi Multimedia (AKM) 1998,” katanya.

Beliau berkata demikian pada sidang akhbar Majlis Perbarisan Ulang Tahun ke-7 Polis Bantuan Sime Darby Property Berhad, di Padang Kawad Universiti Putra Malaysia, di sini hari ini.

Terdahulu, Jabatan Agama Islam Selangor (JAIS) mengesahkan menerima aduan Fahmi Fadzil berucap di ruang solat utama Masjid Nurul Yaqin, Kampung Melayu Seri Kundang, Rawang.

Pengarahnya, Datuk Mohd. Shahzihan Ahmad dilaporkan berkata, siasatan lanjut akan dilakukan mengikut Seksyen 12 Enakmen Jenayah Syariah (Selangor) 1995 kerana disyaki menghina pihak berkuasa agama.

Sebelum ini, tular gambar Fahmi di media sosial ketika berucap di ruang solat utama di sebuah masjid di Kampung Melayu Seri Kundang, Rawang.

Bagaimanapun Fahmi menerusi Facebooknya menafikan dakwaan bahawa beliau telah berkempen di masjid berkenaan.

Sebaliknya Fahmi memberitahu bahawa beliau singgah di situ untuk menunaikan solat zuhur kerana ia masjid paling dekat dengan lokasi program seterusnya.

Beliau turut memberitahu dijemput oleh kariah masjid bagi mengulas isu kumpulan The 1975 ketika berada di masjid tersebut.",2025-08-07
Utusan Malaysia,Tottenham sertai Bayern dan Dortmund rebut De Beek - Utusan Malaysia,https://www.utusan.com.my/nasional/2019/05/tottenham-sertai-bayern-dan-dortmund-rebut-de-beek/,2019-05-05,,LONDON 5 Mei – Kejayaan Donny van de Beek meledak gol tunggal perlawanan ketika menewaskan Tottenham 1-0 dalam aksi separuh akhir pertama Liga Juara-Juara membuatkan Spurs mahu mendapatkannya pada musim depan. Pemain Ajax itu dipantau Spurs sebagai pengganti Christian Eriksen bagaimanapun mereka perlu bersaing dengan dua kelab gergasi Jerman iaitu Bayern Munich dan Borussia Dortmund.,2025-08-07
Utusan Malaysia,Pemilihan PKR: MB Selangor ungguli carta Naib Presiden - Utusan Malaysia,https://www.utusan.com.my/nasional/2022/05/pemilihan-pkr-mb-selangor-ungguli-carta-naib-presiden/,2022-05-30,,"SHAH ALAM: Calon Naib Presiden PKR yang juga Menteri Besar Selangor, Datuk Seri Amirudin Shari mengungguli carta Naib Presiden dengan undian sebanyak 799 menewaskan saingannya, Pengerusi PKR Perak, Farhash Wafa Salvador Rizal Mubarak (168).

Kedudukan beliau itu kemudian diikuti Ahli Parlimen Tanjong Malim, Chang Lih Kang dengan undian sebanyak 593 dan Menteri Besar Negeri Sembilan, Datuk Seri Aminuddin Harun yang mendapat 509 undi serta Naib Ketua Angkatan Muda Keadilan (AMK), Thiban Subramaniam.

Empat calon tersebut jauh menewaskan pesaing lain dalam merebut jawatan tersebut seperti Ahli Parlimen Kuantan, Fuziah Salleh dengan 206 undi, Manivanan Gowin (171), dan Ahli Parlimen Kapar, Abdullah Sani Abdul Hamid (148).

Selain itu, tujuh calon Naib Presiden memperoleh keputusan tercorot iaitu mendapat undi di bawah 100 seperti Pengarah Komunikasi PKR, yang juga Ahli Parlimen Pantai Dalam

Ahmad Fahmi Mohamed Fadzil; Ahli Parlimen Hang Tuah Jaya, Shamsul Iskandar Mohd. Akin dan Ahli Parlimen Alor Setar, Chan Ming Kai.

Malah, Amirudin turut menewaskan Farhash Wafa dalam merebut jawatan Ketua Cabang Gombak dengan perbezaan sebanyak 643 undi dalam pertembungan dua penjuru.

Sementara itu, di Selangor, jawatan bagi Ketua Cabang seperti di Shah Alam dimenangi Exco Kerajaan Negeri, Rodziah Ismail yang memperoleh 1,407 undi, sementara Kota Raja pula dimenangi oleh Gunarajah George (2,709); Kapar, Azizi Ayob (1,888) dan Klang, Fadhlina Sidek (661).

Selain itu, di Sungai Buloh, Sivarasa Rasiah memenangi jawatan Ketua Cabang dengan 1,608 undi menewaskan tiga calon lain termasuk Exco Kerajaan Negeri, Mohd. Khairuddin Othman yang cuma memperoleh 849 undi.

Di Petaling Jaya, Exco Kerajaan Negeri, Hee Loy Sian berjaya mempertahankan kedudukannya sebagai Ketua Cabang di situ dengan memperoleh 931 undi menewaskan tiga calon lain termasuk Manivanan.

Bagi kawasan-kawasan yang ahli parlimennya melompat daripada PKR seperti Ampang dan Kuala Langat  masing-masing dimenangi Daing Muhammad Reduan Bachok (942) dan Haridass Ramasamy (1,100) undi.

Dalam pada itu, sebanyak 13 daripada 22 cabang PKR di Selangor menyatakan suara memilih bekas Ahli Parlimen Pandan, Mohd. Rafizi Ramli menewaskan bekas Menteri Perdagangan Dalam Negeri dan Hal Ehwal Pengguna, Datuk Seri Saifuddin Nasution Ismail.

Cabang yang dikenal pasti memberikan sokongan kepada Rafizi antaranya seperti Shah Alam, Sabak Bernam, Hulu Selangor, Kuala Selangor, Selayang, Ampang dan Pandan.

Sementara itu Saifuddin Nasution pula mendapat sokongan daripada sembilan cabang sahaja termasuk Kapar, Klang dan Kota Raja.

Mohd. Rafizi mendapat 25,499 undi dan Saifuddin mendapat 22,101 undi secara keseluruhan daripada semua cabang di Selangor.",2025-08-07
Utusan Malaysia,"Lupakan episod duka di India, kembali bangkit di Indonesia",https://www.utusan.com.my/terkini/2023/01/lupakan-episod-duka-di-india-kembali-bangkit-di-indonesia/,2023-01-23,,"PETALING JAYA: Jurulatih beregu lelaki negara, Tan Bin Shen mengharapkan anak buahnya, Aaron Chia dan Soh Wooi Yik tidak terbawa episod kekecewaan tewas di final Terbuka India kelmarin ke Kejohanan Masters Indonesia yang akan membuka tirai hari ini.

Kegagalan itu mungkin sukar ditelan tatkala kemenangan sudah hampir dalam genggaman Aaron dan Wooi Yik untuk meraih kejuaraan pertama mereka dalam kalendar Jelajah Dunia Persekutuan Badminton Dunia (BWF), namun tewas kepada pasangan China, Liang Weng Kang-Wang Chang dengan keputusan 21-14, 19-21, 18-21.

“Perlawanan hari ini (kelmarin) rasa rugi sikit sebab dah kita sudah mendahului tetapi kalah, jadi saya fikir ini cabaran dan sebahagian daripada proses yang kita perlu hadapi, mereka kena tahu bagaimana hendak mengawal keadaan jika berdepan dengan situasi sebegini.

“Di Terbuka Malaysia, mereka berdua beraksi tidak begitu baik, tetapi mereka berjaya bangkit semula di Terbuka India, satu petanda yang bagus bahawa mereka masih dahagakan kemenangan dan keyakinan tu sudah kembali dalam diri mereka.

“Bagi saya, tahun ini ada banyak kejohanan, boleh dikatakan setiap bulan pun akan ada dan ini adalah sebahagian daripada prosess, mereka perlu kekalkan tumpuan dan keyakinan yang ada ketika ini, kalah atau menang itu perkara kedua, yang penting terus belajar daripada setiap kegagalan.” jelas Bin Shen.

Bagi Bin Shen, Aaron dan Wooi Yik masih berpotensi untuk bergelar juara seandainya mereka berjaya untuk mengatasi beberapa masalah kecil yang sering melanda mereka di dalam gelanggang, antaranya mudah memberikan ruang buat lawan memintas tatkala mendahului perlawanan dengan selesa.

Aaron dan Wooi Yik dijangka berupaya melunaskan kekalahan kelmarin apabila bakal membuat perhitungan semula dengan juara dari China itu di pusingan kedua Masters Indonesia.

“Masalah mereka bila sudah mendahului cepat memberi mata kepada lawan untuk merapatkan kedudukan.

“Mereka juga sering beraksi dengan cara yang selamat dan tergesa-gesa untuk meraih mata. Selepas ini jika mereka sudah mendahului, saya harap mereka lebih yakin dan tenang serta jangan ambil mudah kerana seringkali bila lawan sudah berjaya mengejar dan memintas, mereka pula akan memperlahankan tempo permainan.

“Di Masters Indonesia, mereka perlu segera persiapkan semula pemikiran mereka kerana pemain yang akan ditentang adalah tetap sama, dan berkemungkinan bakal jumpa lagi,” ujarnya.",2025-08-07
Utusan Malaysia,Undi awal capai 82 peratus setakat 2 petang - Utusan Malaysia,https://www.utusan.com.my/berita/2023/09/undi-awal-capai-82-peratus-setakat-2-petang/,2023-09-05,,"JOHOR BAHRU: Proses pengundian awal bagi Pilihan Raya Kecil (PRK) Parlimen Pulai mencecah 82 peratus setakat pukul 2 petang tadi.

Berdasarkan data yang dikeluarkan oleh Suruhanjaya Pilihan Raya (SPR) menunjukkan proses undi awal melibatkan pegawai dan anggota polis itu berjalan lancar sejak bermula 8 pagi tadi.

Ketika ini di Markas Pasukan Polis Marin (PPM) Wilayah Dua, di sini menyaksikan masih ada petugas keselamatan itu memasuki pusat pengundian awal itu secara berasingan.

Pegawai dan anggota polis yang masih belum melaksanakan tanggungjawab sebagai pengundi itu masih boleh berbuat demikian apabila pusat pengundian awal masih dibuka hingga 5 petang ini.

Sebuah lagi pusat pengundian awal di Balai Polis Kempas, di sini yang hanya menempatkan satu saluran sahaja ditutup pada pukul 12 tengah hari tadi.

Mengikut rekod, seramai 927 pegawai dan anggota polis daripada tiga Ibu pejabat Polis Daerah (IPD) dan PPM Wilayah Dua berdaftar bagi menunaikan tanggungjawab mengundi awal hari ini.

Parlimen Pulai menyaksikan pertembungan tiga penjuru calon Pakatan Harapan (PH),  Suhaizan Kayat; calon Perikatan Nasional (PN), Zulkifli Jaafar dan calon Bebas, Samsudin Mohamad Fauzi.",2025-08-07
Utusan Malaysia,Jenayah siber di Johor meningkat tujuh kali ganda - Utusan Malaysia,https://www.utusan.com.my/berita/2023/05/jenayah-siber-di-johor-meningkat-tujuh-kali-ganda/,2023-05-22,,"JOHOR BAHRU: Jenayah siber melibatkan wang hilang daripada akaun pemilik di negeri ini meningkat sebanyak tujuh kali ganda tahun ini berbanding tempoh sama tahun lalu.

Ketuanya, Datuk Kamarul Zaman Mamat berkata, pada tahun ini sebanyak 174 kes dilaporkan melibatkan kerugian RM4.5 juta berbanding hanya RM500,000 bagi 26 kes tahun lalu.

“Siasatan mendapati kejadian ini berlaku disebabkan dua faktor utama. Modus operandi pertama digunakan adalah mangsa menerima panggilan suspek yang mengaku sebagai pegawai kerajaan dan mendakwa mangsa terlibat dalam kegiatan jenayah dan akaun bank mangsa akan dibekukan.

“Suspek kemudian menawarkan diri untuk membantu mangsa dan meminta maklumat perbankan seperti nombor akaun bank, termasuk ‘card verification code’ (CVC) atau ‘card verification value'(CVV), ‘username dan password’ serta nombor ‘one time password’ (OTP).

“Modus operandi kedua pula, mangsa tertarik mendapatkan perkhidmatan yang ditemukan dalam talian dan telah diarah untuk menekan pautan yang diberi bagi tujuan pendaftaran dan membuat pembayaran.

“Kemudiannya, mangsa yang telah memasukkan butiran perbankan masing-masing melalui link tersebut tanpa sedar maklumat itu dihantar kepada pihak yang tidak sepatutnya,” katanya dalam satu kenyataan, di sini hari ini.

Kamarul Zaman berkata, mangsa hanya menyedari berlaku pengurangan wang dalam akaun mereka selepas membuat semakan penyata akaun atau menerima notifikasi daripada pihak bank.

“Oleh itu, orang ramai digalakkan membuat pembayaran dalam talian menerusi laman web rasmi bank dan bukan menerusi pautan yang diberi menerusi sistem pesanan ringkas (SMS)  atau aplikasi.

“Polis juga menyarankan agar orang ramai memuat turun aplikasi disediakan bank dikenali sebagai ‘secure verification’ bagi meluluskan sesuatu transaksi perbankan dalam talian dengan cara lebih selamat,” katanya.",2025-08-07
