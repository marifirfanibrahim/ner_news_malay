News_Source,Title,Source_URL,Publish_Date,Category,Summary,Scrape_Date
Utusan Malaysia,"Bimbang ancaman terhadap Islam, bumiputera - Utusan Malaysia",https://www.utusan.com.my/nasional/2019/06/bimbang-ancaman-terhadap-islam-bumiputera/,2019-06-19,,"UTUSAN: Apakah isu atau perkara yang dijangka menjadi hangat dan akan dibangkitkan oleh para perwakilan pada Muktamar Tahunan Pas Ke-65 kali ini, lebih-lebih lagi pasca Pilihan Raya Umum (PRU) Ke-14? DR. MAHFODZ: Antara isu penting dan akan diberi tumpuan dalam muktamar kali ini sudah tentu kerjasama Pas dengan UMNO. Mungkin akar umbi akan meminta penjelasan daripada pucuk pimpinan parti mengenai kerjasama ini.",2025-08-07
Utusan Malaysia,SST: Jualan barang kemas dijangka lebih laku - Utusan Malaysia,https://www.utusan.com.my/nasional/2018/08/sst-jualan-barang-kemas-dijangka-lebih-laku/,2018-08-29,,KUALA LUMPUR 29 Ogos – Habib Jewels Sdn. Bhd. (Habib) menjangkakan jua­lan barang kemasnya akan meningkat 10 kali ganda kepada 30 peratus pa­da separuh kedua tahun ini apabila dike­cualikan cukai jualan dan perkhidmatan (SST) mulai 1 September ini.,2025-08-07
Utusan Malaysia,Melaka mengundi: Mohamad Ali Mohamad tewas di Sungai Udang (tidak rasmi) - Utusan Malaysia,https://www.utusan.com.my/terkini/2021/11/melaka-mengundi-mohamad-ali-mohamad-tewas-di-sungai-udang-tidak-rasmi/,2021-11-20,,"PETALING JAYA: Timbalan Yang Dipertua Dewan Negara, Senator Datuk Seri Mohamad Ali Mohamad kalah di Dewan Undangan Negeri (DUN) Sungai Udang.

Keputusan tidak rasmi menunjukkan Timbalan Pengerusi Badan Perhubungan UMNO Melaka itu tewas kepada calon Perikatan Nasional (PN), Dr. Mohd. Aleef Yusof.

Keputusan diraih setakat 8.50 malam.",2025-08-07
Utusan Malaysia,Pendapatan peniaga Medan Samudera berganda,https://www.utusan.com.my/nasional/2022/06/pendapatan-peniaga-medan-samudera-berganda/,2022-06-16,,"MELAKA: Musim cuti sekolah minggu lalu menjadi lubuk rezeki kepada peniaga Medan Samudera di Banda Hilir di sini selepas pendapatan harian meningkat sehingga tiga kali ganda.

Bercakap kepada Utusan Malaysia , peniaga, Noor Syahirah Abdullah, 26, berkata, pendapatan hariannya pada hujung minggu boleh mencecah antara RM2,500 hingga RM3,000 sehari.

Dia mengharapkan rakyat tempatan untuk membeli barang jualannya selepas pembukaan sempadan secara berperingkat masih belum dapat menarik kehadiran pelancong asing.

“Pendapatan saya tidaklah sebesar mana, tetapi, pada musim cuti sekolah, boleh dapat sehingga tiga kali ganda terutamanya pada Sabtu dan Ahad. Kalau bukan cuti sekolah, hari biasa nak dapat RM500 sehari pun susah.

“Peniaga harapkan minggu cuti sekolah saja untuk menjana jualan yang tinggi bagi menampung perbelanjaan seperti sewa premis dan utiliti yang terjejas sebelum ini. Sementara itu, Muhammad Amiri Baharum, 29,memberitahu, ada masanya prestasi perniagaan lebih baik sebelum Perintah Kawalan Pergerakan (PKP) dilaksanakan. Jelasnya, bilangan pelancong ke Melaka lebih ramai selepas hampir dua tahun rentas negeri tidak dibenarkan.",2025-08-07
Utusan Malaysia,JPA semak semula amaun pencen veteran ATM,https://www.utusan.com.my/nasional/2023/07/jpa-semak-semula-amaun-pencen-veteran-atm/,2023-07-15,,"PETALING JAYA: Jabatan Perkhidmatan Awam (JPA) menyemak semula perbezaan amaun pencen antara veteran Angkatan Tentera Malaysia (ATM) yang bersara sebelum 1 Januari 2013 dan yang bersara mulai 1 Januari 2013.

Ini susulan pengumuman Perdana Menteri, Datuk Seri Anwar Ibrahim baru-baru ini yang memaklumkan, pegawai awam bersara sebelum 2013, bayaran pencen dikembalikan kepada amaun Disember 2012 dan pegawai awam yang bersara mulai 2013 pula, bayaran pencen dikembalikan kepada amaun asal semasa bersara.

Ia selepas Mahkamah Persekutuan pada 27 Jun lalu memutuskan bahawa Seksyen 3 dan 7 Akta Penyelarasan Pencen (Pindaan) 2013 [Akta A1447] adalah tidak sah, bermakna undang-undang sebelum pindaan adalah terpakai dengan sendirinya bagi tujuan penyelarasan pencen.

“Isu ini juga dihadapi oleh semua pesara penjawat awam dari skim-skim perkhidmatan yang lain.

“Justeru, perincian lanjut mengenai perkara ini akan dibincang bersekali dalam Mesyuarat Jawatankuasa Semakan Semula Sistem Saraan Perkhidmatan Awam yang akan dipengerusikan oleh Perdana Menteri dalam masa terdekat,” kata JPA dalam kenyataan.

Pada masa sama, katanya, kerajaan juga bersetuju mengkaji semula sistem saraan perkhidmatan awam dengan mengambil kira peningkatan kos sara hidup dan tiadanya semakan gaji dibuat sejak 2012.

“Kerajaan sentiasa prihatin terhadap kebajikan pesara perkhidmatan awam yang telah menyumbang khidmat bakti dalam arus pembangunan negara,” katanya.

Keputusan mahkamah mendorong kerajaan memutuskan pencen dan pencen terbitan bagi bulan Julai hingga Disember 2023 dibayar menggunakan amaun pencen asal selaras dengan keputusan Mahkamah Persekutuan.

Perbezaan amaun pencen semasa dengan amaun pencen asal terus dibayar dalam bentuk bantuan khas yang dinamakan sebagai Penghargaan Khas Kepada Pesara (PKKP), bagi menjadikan amaun yang diterima oleh pesara sama seperti amaun pencen semasa iaitu amaun pencen pada Jun 2023.

Penyelarasan pencen akan dilaksanakan mengikut peratusan kenaikan yang telah ditetapkan selaras dengan Akta Penyelarasan Pencen 1980 (Akta 238).",2025-08-07
Utusan Malaysia,Wanita borong snek kacang dalam pesawat elak alahan serius - Utusan Malaysia,https://www.utusan.com.my/luar-negara/2023/08/wanita-borong-snek-kacang-dalam-pesawat-elak-alahan-serius/,2023-08-19,,"LONDON: Seorang wanita yang mempunyai alahan teruk dengan kacang tanah mengadu dia terpaksa membeli semua bungkusan snek itu ketika menaiki pesawat di London semata-mata untuk mengelakkan kru kabin menghidangkannya kepada penumpang lain.

Leah Williams yang menaiki penerbangan Eurowings dari London ke Dusseldorf di Jerman, merasa khuatir terkena kejutan anafilaksis jika penumpang yang duduk berhampirannya membuka snek berkenaan.

Wanita berusia 27 tahun itu kemudian meminta pramugari supaya tidak menghidangkan snek itu semasa penerbangan dan memaklumkan penumpang lain mengenai masalah alahannya.

Bagaimanapun Williams mendakwa kru kabin menolak permintaannya atas alasan tindakan itu bertentangan dengan polisi syarikat.

Williams terpaksa membelanjakan 144 pound (RM850) untuk membeli 48 paket kacang tanah, hampir tiga kali ganda harga tiket pesawatnya dan kini sedang berusaha mendapatkan bayaran balik daripada syarikat penerbangan tersebut.

“Eurowings sepatutnya berasa malu dengan cara mereka mengendalikan situasi ini dan bagaimana kakitangannya memandang saya seolah saya seorang yang gila,” kata Wiiliams. kepada Insider Magazine.

Jurucakap Eurowings kemudian memohon maaf kepada William namun menegaskan wanita berkenaan tidak dipaksa membeli semua paket kacang sebaliknya kru kabin sudah menawarkan solusi lain ketika itu.

Eurowings mendakwa pihaknya juga tidak dapat menjamin pesawat itu bebas daripada bahan makanan yang boleh mencetuskan tindak balas alahan seperti kacang tanah kerana penumpang turut dibenarkan membawa makanan mereka sendiri.",2025-08-07
Utusan Malaysia,Penduduk Uighur Turki fail aduan jenayah terhadap China - Utusan Malaysia,https://www.utusan.com.my/luar-negara/2022/01/penduduk-uighur-turki-fail-aduan-jenayah-terhadap-china/,2022-01-05,,"ANKARA: Seramai 19 individu dari sebuah kumpulan etnik Uighur Islam di Turki memfailkan aduan jenayah terhadap pihak berkuasa China atas dakwaan melakukan pembunuhan beramai-ramai, penyeksaan, merogol dan jenayah kemanusiaan.

Lapor Al Jazeera , peguam Gulden Sonmez berkata, tindakan itu amat perlu memandangkan agensi antarabangsa gagal mengambil tindakan terhadap China yang didakwa menindas golongan berkenaan sebagai buruh paksa termasuk menahan hampir sejuta penduduk Uighur dan minoriti Islam di kem sejak tahun 2016.

“Mahkamah Jenayah Antarabangsa sepatutnya sudah memulakan perbicaraan ini namun China merupakan ahli Majlis Keselamatan (Pertubuhan Bangsa-Bangsa Bersatu) dan nampaknya tidak mungkin dalam dinamik ini,” katanya.

Aduan jenayah itu difailkan di Pejabat Ketua Pendakwa Raya Istanbul.

Aduan tersebut berhubung 116 orang yang masih ditahan di China dan difailkan terhadap 112 individu termasuk anggota Parti Komunis China, pengarah dan pegawai di kem tahanan.

“Perundangan Turki mengiktiraf bidang kuasa sejagat. Penindasan, pembunuhan beramai-ramai, rogol dan jenayah kemanusiaan boleh didakwa di mahkamah negara ini dan mereka boleh dibicarakan,” katanya.

Sebelum ini, China menafikan kem tahanan itu wujud namun mendakwa merupakan pusat latihan vokasional dan ditubuhkan untuk membendung pandangan kumpulan pelampau.

Beijing menafikan semua tuduhan negara itu melakukan penindasan.",2025-08-07
Utusan Malaysia,Teladan baik perkasa bahasa Melayu - Utusan Malaysia,https://www.utusan.com.my/terkini/2021/11/teladan-baik-perkasa-bahasa-melayu/,2021-11-12,,"PETALING JAYA: Tindakan Menteri Alam Sekitar dan Air, Datuk Tuan Ibrahim Tuan Man yang memilih menggunakan bahasa Melayu di Persidangan Perubahan Iklim Bangsa-Bangsa Bersatu (PBB) 2021, baru-baru ini adalah satu satu teladan baik bagi memperkasakan bahasa itu di pentas antarabangsa.

Ketua Satu Gabungan Persatuan Penulis Nasional Malaysia (GAPENA), Datuk Zainal Abidin Borhan berkata, pihaknya berasa sangat bangga dengan tindakan Tuan Ibrahim dan menganggap beliau boleh dilihat sebagai wira dalam memartabatkan kedudukan bahasa Melayu di mata dunia.

“Tindakan Tuan Ibrahim wajar dicontohi  semua pemimpin dari Sultan dan Raja-Raja Melayu hingga ke Perdana Menteri serta para perwakilan negara di persada antarabangsa

“Adalah wajar untuk kerajaan memastikan bahawa bahasa Melayu digunakan atas dasar bahasa kebangsaan dalam konteks harian dan urusan. Ini adalah kerana selama ini bahasa Inggeris atau Mandarin telah diberikan keutamaan di syarikat perbadanan milik kerajaan serta swasta,” katanya ketika dihubungi Utusan Malaysia , semalam.

Terdahulu, akhbar ini melaporkan, tindakan Menteri Alam Sekitar dan Air itu menggunakan bahasa Melayu dalam menyampaikan kenyataan negara di PBB 2021 wajar dicontohi pemimpin lain di Malaysia.

Sementara itu, Ketua Biro Hubungan Luar Persatuan Linguistik Malaysia (PLM), Kamal Shukri Abdullah Sani berkata, sudah tiba masanya pemimpin-pemimpin Malaysia menggunakan bahasa Melayu sebagai bahasa pengantara di dalam pelbagai urusan sebagai langkah memartabatkan kedudukannya di negara ini.

Beliau menambah, industri terjemahan bahasa Melayu tidak boleh maju jika bahasa Melayu tidak digunakan di pelbagai peringkat urusan disebabkan penggunaan bahasa Inggeris sebagai bahasa perantaraan selama ini di sebarang persidangan  peringkat nasional dan antarabangsa.

Menurutnya, industri terjemahan bahasa Melayu hanya boleh berkembang maju jika perkhidmatan terjemahan bahasa Melayu digunakan dalam kebanyakan urusan nasional dan antarabangsa.

Dapat pada itu, Pensyarah Kanan Pusat Kajian Bahasa dan Linguistik Universiti Kebangsaan Malaysia (UKM), Prof. Dr. Nor Hashimah Jalaluddin berkata, tindakan Tuan Ibrahim harus dipuji dan menjadi contoh baik kepada anak-anak muda kerana tindakan tersebut  berani dan amat membanggakan.

Beliau memberitahu, pendidikan memainkan peranan besar bagi memupuk semangat cinta bahasa kebangsaan dan menyatukan masyarakat Malaysia dengan satu aliran pendidikan iaitu aliran bahasa Melayu.

Pengasas Kumpulan Sasterawan Kavyan, Uthaya Sankar SB pula berkata, bahasa Melayu di sekolah-sekolah selama ini diajar secara linguistik.

Oleh itu, katanya, pelajar tidak diajar untuk mencintai bahasa serta penghayatan penggunaannya dalam urusan seharian.

“Oleh kerana bahasa Melayu di ajar secara linguistik sahaja, ia tidak menimbulkan rasa sayang dan cinta terhadap bahasa tersebut disebabkan  tiada unsur penghayatan penggunaan bahasa tersebut di kalangan murid-murid dan juga masyarakat secara umum.

“Di sekolah juga, kita hanya belajar menghafal untuk lulus peperiksaan bahasa Melayu kerana ia merupakan mata pelajaran yang wajib lulus pada peringkat Sijil Pelajaran Malaysia (SPM). Oleh itu,  kita sudah sebenarnya gagal sejak awal lagi dalam memupuk rasa cinta terhadap Bahasa Kebangsaan,” katanya.",2025-08-07
Utusan Malaysia,Empat mat rempit buat aksi bahaya ditahan  - Utusan Malaysia,https://www.utusan.com.my/terkini/2021/07/empat-mat-rempit-buat-aksi-bahaya-ditahan-2/,2021-07-11,,"PETALING JAYA: Empat mat rempit termasuk dua remaja ditahan polis di di Jalan Kluang-Air Hitam, Batu Pahat, Johor semalam.

Suspek berusia antara 16 hingga 24 tahun itu ditahan dalam Operasi Khas Samseng Jalanan bermula pukul 7.05 malam yang dijalankan oleh Jabatan Siasatan dan Penguatkuasaan Trafik (JSPT) Bukit Aman.

Timbalan Pengarah JSPT, Datuk Mohd. Nadzri Hussain berkata, pihaknya mendapati sekumpulan motosikal yang melakukan aksi bersaing sesama sendiri selain melakukan aksi samseng jalanan.

“Mereka juga dilihat menundukkan badan dan melakukan aksi zig-zag yang berbahaya kepada diri sendiri dan pengguna jalan raya lain,” katanya dalam kenyataan hari ini.

Mohd. Nadzri berkata, susulan itu, polis menahan dua suspek di hadapan restoran di Sri Gading  manakala dua lagi suspek ditahan di hadapan rumah masing-masing antara pukul 8.30 malam hingga 9 malam.

Katanya, keempat-empat individu bersama motosikal masing-masing kesemuanya jenis Yamaha 125ZR kemudian dibawa ke pejabat Bahagian Siasatan dan Penguatkuasaan Trafik (BSPT) Batu Pahat untuk tindakan selanjutnya.

“Siasatan dijalankan mengikut Seksyen 42 Akta Pengangkutan Jalan 1987 dan 26 saman dikeluarkan atas pelbagai kesalahan,” katanya.",2025-08-07
Utusan Malaysia,"1,472 remaja bawah umur hamil akibat dirogol, hubungan seks",https://www.utusan.com.my/nasional/2023/12/1472-remaja-bawah-umur-hamil-akibat-dirogol-hubungan-seks/,2023-12-27,,"PETALING JAYA: Seramai 6,719 remaja bawah umur 18 tahun menjadi mangsa rogol dalam tempoh lima tahun bermula 2018 sehingga Ogos lalu. Daripada jumlah itu, seramai 1,472 remaja disahkan hamil selepas menjadi mangsa rogol atau menjalinkan hubungan seks suka sama suka.",2025-08-07
Utusan Malaysia,45 peratus unjuran vaksinasi kanak-kanak,https://www.utusan.com.my/nasional/2022/04/45-peratus-unjuran-vaksinasi-kanak-kanak/,2022-04-27,,"PUTRAJAYA: Unjuran vaksinasi bagi kanak-kanak berusia lima hingga 11 tahun berkemungkinan hanya mencapai 45 peratus, kata Menteri Kesihatan, Khairy Jamaluddin.

Beliau berkata, pada masa ini, tarikh akhir pemberian vaksin Covid-19 secara percuma kepada golongan itu kekal berakhir 15 Mei ini.

“Jadi saya unjurkan kita mungkin hanya capai 45 peratus daripada golongan kanak-kanak. Bagaimanapun, saya harap ibu bapa masih lagi ada masa dua minggu akan ambil peluang untuk dapatkan vaksin bagi anak mereka,” katanya dalam sidang akhbar yang turut dihadiri Timbalannya, Datuk Dr. Noor Azmi Ghazali dan Ketua Pengarah Kesihatan, Tan Sri Dr. Noor Hisham Abdullah di sini hari ini.

Khairy berkata, selepas 15 Mei ini, ibu bapa masih mempunyai pilihan mendapatkan vaksin melalui program vaksinasi berbayar iaitu vaksin Sinovac.

“Itu pilihan yang ada dan untuk vaksin Pfizer, ia hanya diberikan melalui Program Imunisasi Covid-19 Kebangsaan Kanak-kanak (PICKids) serta tidak lagi diberikan selepas 15 Mei.

“Kita juga akan simpan bekalan vaksin terutama bagi yang belum mencapai usia lima tahun yang mungkin akan capai usia itu pada tahun ini. Kita turut menyimpan bekalan vaksin untuk kanak-kanak positif Covid-19 yang terpaksa menunggu sebulan sebelum mendapat dos pertama,” jelasnya.

Mengulas lanjut, beliau menjelaskan, pihaknya tidak mampu untuk melanjutkan tarikh pemberian vaksin kepada kanak-kanak yang berakhir 15 Mei ini kerana ia turut berkait tarikh luput vaksin serta usaha memperoleh lebih banyak ubat antiviral.

Sementara itu, katanya, dari Oktober tahun lalu hingga April tahun ini, sebanyak 245 kes Sindrom Keradangan Pelbagai Sistem pada Kanak-Kanak atau Multisystem Inflammatory Syndrome in Children (MIS-C) akibat jangkitan Covid-19 dilaporkan.

“Dua hari lepas kita juga menerima perkhabaran melalui laman media sosial Ketua Pengarah Kesihatan mengenai seorang kanak-kanak berumur 11 tahun mengalami Multisystem Inflammatory Syndrome in Children (MIS-C) selepas dijangkiti Covid-19 dan  meninggal dunia.

“Kanak-kanak ini tidak menerima vaksin Covid-19. Kementerian Kesihatan amat bersimpati dan mengucapkan takziah kepada keluarga arwah dan semoga kejadian ini menjadi iktibar serta pendorong kepada ibu bapa lain untuk segera mendapatkan vaksin Covid-19 bagi anak mereka yang layak,” katanya.",2025-08-07
Utusan Malaysia,Pokok bukit Perlis bernilai tinggi - Utusan Malaysia,https://www.utusan.com.my/premium/2021/11/pokok-bukit-perlis-bernilai-tinggi/,2021-11-02,,"SELAIN keindahan flora dan fauna, bukit-bukit di sekitar negeri ini juga mempunyai keunikan dengan kewujudan pokok-pokok yang mempunyai nilai tinggi. Antaranya, pokok bogak atau paku aji dan pokok pandan bukit iaitu sejenis tumbuhan liar spesies paku pakis yang tumbuh di celah batu di puncak bukit. Istimewanya, pokok berkenaan mempunyai nilai komersial cukup tinggi sebagai tanaman hiasan dengan harganya boleh mencecah puluhan ribu ringgit.",2025-08-07
Utusan Malaysia,Zayn Rayyan dibunuh: Polis jumpa stoking dalam takungan air,https://www.utusan.com.my/nasional/2023/12/zayn-rayyan-dibunuh-polis-jumpa-stoking-dalam-takungan-air/,2023-12-13,,"PETALING JAYA : Sehelai stoking ditemukan di dalam kolam di kawasan takungan air di anak sungai berhampiran lokasi mayat Zayn Rayyan ditemukan pada 6 Disember lalu.

Mengesahkan kepada Utusan Malaysia , Ketua Polis Selangor Datuk Hussein Omar Khan berkata, bagaimanapun ia tidak dapat dipastikan stoking berkenaan adalah milik kanak-kanak malang itu atau bukan.

Kata beliau, stoking berkenaan antara barangan dan objek yang perlu dihantar ke makmal untuk analisa lanjut.

“Kita (polis) jumpa sehelai sahaja tetapi perlu buat pengesahan lanjut sama ada kepunyaan mangsa atau bukan,” katanya ketika dihubungi di sini hari ini.

Semalam, polis mendapatkan bantuan Jabatan Bomba dan Penyelamat serta Jabatan Pengairan dan Saliran Selangor bagi membantu menyedut keluar takungan air di lokasi penemuan mangsa.

Ia bagi melihat sama ada wujud sebarang bukti baharu, tetapi tiada penemuan baharu diperoleh.

Proses berkenaan kemudian disambung pagi ini.

Terdahulu, hasil pemeriksaan pasukan Forensik Polis Diraja Malaysia (PDRM) selama kira-kira dua jam di setiap rumah di Blok R Apartmen Idaman, Damansara Damai, dilihat dua kotak dibawa keluar.

Kotak berkenaan dipercayai berisi bahan bukti bagi membantu siasatan kes pembunuhan kanak-kanak itu yang mayatnya ditemui di saliran air dekat kawasan apartmen itu pada 6 Disember lalu.

Lebih 25 anggota daripada Ibu Pejabat Polis Kontinjen (IPK) Selangor melakukan pemeriksaan itu bermula pukul 8.40 malam tadi dan berakhir kira-kira 10.30 malam.

Pemeriksaan didapati tertumpu di tingkat dua dan tiga blok berkenaan yang berketinggian empat tingkat.

Usaha media untuk mendapatkan gambaran lebih lanjut proses itu terhalang selepas tidak dibenarkan mendekati kawasan mahupun berkumpul di hadapan blok.",2025-08-07
Utusan Malaysia,Tiga maut kenderaan terbabas di bahu jalan - Utusan Malaysia,https://www.utusan.com.my/terkini/2022/01/tiga-maut-kenderaan-terbabas-di-bahu-jalan/,2022-01-10,,"SANDAKAN: Tiga lelaki maut apabila kenderaan dinaiki terbabas sendiri di bahu jalan di Jalan Lintas Sibuga pagi tadi.

Dalam kejadian kira-kira pukul 11.30 pagi itu, kenderaan dinaiki mangsa didapati terputus dua akibat merempuh pokok di pembahagi jalan.

Ketua Balai Bomba dan Penyelamat (BBP) daerah, Jimmy Lagung berkata, pihaknya menerima panggilan kecemasan pada pukul 11.40 pagi dan sepasukan pegawai berserta anggota dikerahkan ke lokasi kejadian.

Sebaik sahaja tiba di lokasi, terdapat tiga mangsa yang tersepit dalam kenderaan yang terbabas di bahu jalan.

“Dua daripada mangsa berjaya dikeluarkan oleh orang awam manakala, seorang mangsa dikeluarkan oleh pasukan bomba.

“Mayat ketiga-tiga mangsa disahkan meninggal dunia di lokasi kejadian oleh pegawai perubatan sebelum diserahkan kepada pihak polis untuk tindakan lanjut,” katanya dalam satu kenyataan hari ini.

Operasi tamat sepenuhnya pada pukul 12.06 tengah hari.",2025-08-07
Utusan Malaysia,Hari Keluarga Kampung Kusial di Port Dickson meriah - Utusan Malaysia,https://www.utusan.com.my/nasional/2019/04/hari-keluarga-kampung-kusial-di-port-dickson-meriah/,2019-04-10,,"ERAT. Seramai 50 orang anak penduduk Kampung Kusial, Tanah Merah, Kelantan memeriahkan Program Hari Keluarga Anak-anak Perantau Kampung Kusial di Glory Beach Resort, Port Dickson, Negeri Sembilan baru-baru ini. Pengerusi program, Azahari Ismail berkata, pelbagai acara dianjurkan selama dua hari program berkenaan. “Penganjuran hari keluarga ini bertujuan mengukuhkan ukhwah serta silaturahim yang lama terjalin antara anak-anak penduduk kampung ini yang boleh diibaratkan sebagai satu keluarga yang besar.",2025-08-07
Utusan Malaysia,Anak Presiden Indonesia pun perlu bayar sewa tempat fotografi kahwin - Utusan Malaysia,https://www.utusan.com.my/luar-negara/2022/11/anak-presiden-indonesia-pun-perlu-bayar-sewa-tempat-fotografi-kahwin/,2022-11-14,,"SOLO: Meskipun yang bakal berkahwin adalah adiknya sendiri, Gabenor Kota Solo, Gibran Rakabuming Raka tetap akan meminta Kaesang Pangarep membayar sewa tempat fotografi praperkahwinannya.

Terdahulu, Kaesang dan bakal isterinya, Erina Gudono melakukan sesi fotografi praperkahwinan di Stadium Manahan, Solo, Jawa tengah.

Stadium itu terletak di bawah kelolaan kerajaan tempatan Solo.

Sehubungan itu, Gibran menetapkan Kaesang masih perlu membayar sewa untuk menggunakan stadium tersebut sebagai lokasi penggambaran praperkahwinannya.

Gibran memberitahu, beliau akan mengarahkan Jabatan Belia dan Sukan Solo untuk mengenakan bayaran sewa kepada Kaesang.

“Biarpun Kaesang itu adik saya, namun itu tidak menjadikan dia istimewa sehingga tidak perlu membayar sewa lokasi fotografi.

“Seperti orang lain, mereka juga perlu melalui prosedur yang sama,” katanya seperti yang dilaporkan Kompas.com.

Kaesang dan Erina dijadualkan melangsungkan perkahwinan pada 10 Disember ini di Yogyakarta.",2025-08-07
Utusan Malaysia,Lancar Op Kesan buru majikan ingkar - Utusan Malaysia,https://www.utusan.com.my/nasional/2018/08/lancar-op-kesan-buru-majikan-ingkar/,2018-08-13,,"KUANTAN 13 Ogos – Pertubuhan Keselamatan Sosial (Perkeso) negeri hari ini melancarkan Op Kesan bagi mengesan majikan yang gagal mendaftar pekerja sebagai pencarum dan perniagaan mereka. Operasi yang melibatkan 33 anggota termasuk daripada ca­wangan Temerloh dan Bentong itu memberi tumpuan antaranya kepada pasar raya, kedai runcit, kedai pakaian dan restoran di 11 lokasi ditetapkan.",2025-08-07
Utusan Malaysia,"APCW: Tunjuk semangat, komitmen sama isu Palestin - Utusan Malaysia",https://www.utusan.com.my/berita/2023/11/apcw-tunjuk-semangat-komitmen-sama-isu-palestin/,2023-11-13,,"JOHOR BAHRU: Menteri Besar, Datuk Onn Hafiz Ghazi gesa masyarakat dunia yang peka dan sensitif dengan kesan perubahan iklim untuk menunjukkan semangat dan solidariti sama berkiatan isu kekejaman rejim Israel di Palestin.

Justeru, katanya, semua pihak perlu menggesa gencatan senjata dilakukan segera di Gaza, sekali gus menamatkan pembunuhan ribuan individu tidak berdosa.

“Saya mahu ambil peluang ini untuk kita sama-sama merenungkan tragedi pembunuhan beramai-ramai yang sedang berlaku di Gaza. Oleh itu, saya menyeru masyarakat rasional untuk berpihak kepada keadilan, belas ihsan dan kasih sayang.

“Masyarakat dunia perlu berusaha mendesak gencatan senjata bagi menghentikan perkara ini. Usaha yang diambil bagi mengatasi kesan perubahan iklim juga perlu ditunjukkan dalam mengatasi isu di Palestin. Kita perlu gunakan tenaga, semangat dan komitmen sama dalam soal ini,” katanya dalam ucapan sempena Persidangan Asia Pacific Climate Week (APCW) 2023 di Pusat Konvensyen Antarabangsa Persada Johor, di sini hari ini.

Onn Hafiz turut memberitahu, isu Palestin juga bersangkut paut dengan kewujudan generasi akan datang.

“Kita mesti bertindak atas nama kemanusiaan. Kita mesti ambil tindakan sesama manusia untuk generasi masa depan kita,” katanya.

Mengenai APCW 2023, Onn Hafiz berkata, kerajaan negeri memberi komitmen penuh dalam menangani kesan perubahan iklim yang merupakan masalah global.

“Negeri ini berdepan bencana banjir paling buruk pada Mac lalu, iaitu sejumlah 20,000 keluarga terjejas dengan seramai 80,000 individu kehilangan tempat tinggal dan kerugian harta benda bernilai berbilion ringgit.

“Justeru, APCW 2023 ini bukan sekadar satu program semata-mata, sebaliknya mempunyai cabaran kepentingan dalam konteks global yang sangat besar.

“Persidangan ini memainkan peranan penting dalam memacu perbincangan, perubahan dasar dan tindakan bersesuaian di seluruh dunia. Ia berfungsi sebagai pemangkin bagi perubahan global positif dan Johor berhasrat untuk belajar daripadanya,” katanya.",2025-08-07
Utusan Malaysia,Jangan ragu waktu subuh ditetapkan lewat 8 minit - Utusan Malaysia,https://www.utusan.com.my/berita/2022/02/jangan-ragu-waktu-subuh-ditetapkan-lewat-8-minit/,2022-02-14,,"PUTRAJAYA: Umat Islam di negara ini khususnya di Lembah Klang tidak perlu berasa was-was dengan waktu azan Subuh yang dilambatkan selama lapan minit sejak akhir 2019 lalu.

Jabatan Mufti Negeri Selangor menerusi hantaran dalam laman sosial rasminya berkata, kelewatan tersebut turut dipersetujui oleh panel Muzakarah Kebangasaan bagi Hal Ehwal Islam.

“Justeru, masyarakat Islam tidak perlu ragu untuk beramal dengan jadual waktu solat yang diterbitkan oleh Jabatan Mufti di negeri-negeri khususnya waktu Subuh,” jelas agensi itu lagi.

Ia merujuk maklumat tular melalui wadah media sosial berkaitan waktu azan Subuh yang didakwa kononnya tidak tepat apabila dianjak lapan minit lewat berbanding jadual sebelum ini.

Keadaan itu mengakibatkan ada yang menunaikan solat fardu Subuh lebih awal sebelum azan berkumandang kerana masih menganggap masa ditetapkan Jabatan Mufti negeri adalah salah.

Untuk rekod, waktu solat pernah dilambatkan 30 minit pada 1 Januari 1982 apabila kerajaan menyelaraskan masa Semenanjung yang diseragamkan dengan Sabah dan Sarawak.

Situasi ini menyebabkan kekeliruan apabila waktu azan Subuh misalnya di Kuala Lumpur pada tarikh berkenaan yang sepatutnya ialah pukul 5.25 pagi telah berubah kepada 5.55 pagi.

Penyeragaman yang dikenali sebagai Waktu Standard Malaysia itu turut menyaksikan masa berbuka puasa di Semenanjung Malaysia bukan lagi sekitar 6 petang tetapi anjak 7 petang.

Mengulas lanjut, Jabatan Mufti Negeri Selangor berkata, kajian semakan semula penentuan waktu Subuh dijalankan sejak 2008 dengan mengguna pakai pelbagai peralatan dan kaedah.

“Kajian rasmi secara sistematik oleh Jabatan Kemajuan Islam Malaysia (Jakim) bersama para penyelidik dari pelbagai institusi pengajian tinggi dibuat dari 2018 sehingga 2019,” katanya.

Langkah itu bagi mendapatkan data-data kecerahan langit secara saintifik sebelum dibentang dalam beberapa siri muzakarah falak dihadiri ramai pakar daripada pelbagai latar belakang.

Malaysia, ujar jabatan itu, sebelum akhir 2019, mengguna pakai sudut kedudukan matahari 20 darjah di bawah ufuk berbanding negara-negara lain yang sudah pun menetapkan 18 darjah.

Akhirnya, hasil kajian itu dimuktamadkan muzakarah fatwa dengan Jakim bertindak sebagai urus setia dan bersetuju parameter condong diubah kepada 18 darjah atau lambat lapan minit.

Selangor muncul sebagai negeri pertama di Malaysia melaksanakan perubahan waktu azan Subuh pada 29 November 2019 lalu setelah mendapatkan perkenan daripada Sultan Selangor.

Pertukaran tersebut yang diumumkan sehari sebelum itu, pada mulanya mencetuskan tanda tanya apabila stesen penyiaran tempatan menyiarkan azan Subuh yang lebih awal lapan minit.

Bagaimanapun, semua operator radio dan televisyen yang berpusat di Kuala Lumpur kemudian mengubah waktu azan itu setelah mendapat makluman rasmi Jakim pada bulan berikutnya.

Pertukaran itu turut melibatkan waktu imsak dilewatkan lapan minit berbanding jadual lama, namun tidak pula membabitkan waktu syuruk atau terbit matahari yang kekal masih lagi sama.

“Sehubungan itu, umat Islam dinasihatkan agar lebih baik mengelakkan diri daripada cuba menularkan sebarang maklumat yang tidak sahih sehingga meresahkan masyarakat,” katanya.",2025-08-07
Utusan Malaysia,Ahli kelab Watsons menang rumah,https://www.utusan.com.my/nasional/2023/12/ahli-kelab-watsons-menang-rumah/,2023-12-05,,"PETALING JAYA: Ahli kelab Watsons , Nurul Iylia Sabeela memenangi hadiah utama sebuah rumah melalui kempen ‘Watsons Club Members’ Spend & Win a Prestige Residence daripada LBS’.

Watsons berkata, ahli Watsons hanya perlu berbelanja RM60 di kedai dan dalam talian sepanjang kempen berlangsung dari 5 September hingga 30 Oktober 2023.

“Pemenang utama dipilih melalui siri aktiviti dalam acara akhir baru-baru ini dan 1,000 Ahli Kelab Watsons juga memenangi baucar membeli-belah daripada Watsons,” katanya dalam kenyataan.

Hadir menyampaikan hadiah ialah Pengarah Eksekutif LBS Bina Group Berhad, Datuk Cynthia Lim; Timbalan Ketua Pegawai Eksekutif LBS, Lucas Lim; dan Pengurus Besar, Pemasaran dan Pertumbuhan Pelanggan Watsons Malaysia, Danny Hoh.

Dalam pada itu, pemenang terbabit, Nurul Iylia Sabeela mengucapkan terima kasih kepada Watsons Malaysia dan LBS kerana menjadikan impiannya kenyataan.

“Saya telah menjadi ahli Watsons Club bertahun dan memenangi rumah daripada jenama kegemaran saya, terasa seperti mimpi,” katanya.

Sementara itu, Pengarah Urusan Watsons Malaysia dan Pengarah Eksklusif Serantau Watsons International, Caryn Loh berkata, pihaknya bersyukur kerana ahli setia bersama Watsons sejak 13 tahun yang lalu.

“Kempen ini dengan konsisten menawarkan pelanggan setia peluang memenangi hadiah seperti gajet, kereta, baucar dan kini rumah baharu,” katanya.

Tambah beliau, kempen telah dilancarkan pada 2010 dan mempunyai ganjaran serta tawaran konsisten yang menarik untuk ahli kelab.

“Selama bertahun-tahun, ahli Kelab Watsons dan Kelab Watsons Elite menikmati pengalaman eksklusif yang tidak dapat dibeli, termasuk peluang memenangi lawatan, menghadiri bengkel, mengambil bahagian dalam acara eksklusif dan banyak lagi,” katanya.",2025-08-07
Utusan Malaysia,"Pesawah penerima vaksin ke 49,400 di Padang Terap - Utusan Malaysia",https://www.utusan.com.my/berita/2021/09/pesawah-penerima-vaksin-ke-49400-di-padang-terap/,2021-09-19,,"PADANG TERAP: Seorang pesawah mendapat durian runtuh apabila menerima hadiah sebuah motosikal Honda Wave Alpha selepas menjadi penerima vaksin Covid-19 ke 49,400 di daerah ini.

Menurut Mohd. Isham Md. Isa, 44, dia terkejut menerima hadiah sumbangan Ahli Parlimen Padang Terap, Datuk Seri Mahdzir Khalid itu yang dianggap sangat bernilai  dan tidak menjangkakannya.

Begitu pun katanya, dia berterima kasih terhadap pemberian tersebut memandangkan motosikal Honda EX5 miliknya yang dibeli secara terpakai sejak lima tahun lalu, sudah pun ‘uzur’.

“Sejak beberapa tahun lalu, memang saya ada mengumpul wang untuk membeli motor baharu tetapi tak sangka pula mendapat rezeki ini, hari ini,” katanya.

Mohd. Isham berkata demikian ketika ditemui selepas menerima hadiah motosikal tersebut daripada Mahdzir di Dewan Tunku Putra, Kuala Nerang di sini hari ini.

Sementara itu, Mahdzir yang juga Menteri Pembangunan Luar Bandar berkata, angka 49,400 penduduk itu adalah jumlah penduduk berusia 18 tahun ke atas dalam Parlimen ini yang layak divaksin bersandarkan bancian dilakukan pada 2010.

“Kita menghargai kehadiran rakyat di Padang Terap yang keluar beramai-ramai untuk mendapatkan vaksin bagi melindungi diri masing-masing dan masyarakat sekeliling.

“Ini adalah hasil kerjasama semua pihak yang berusaha keras untuk menjayakan program ini termasuk menjalankan program-program pandu lalu serta jerayawara ( outreach) di kawasan kampung,” katanya.

Beliau memberitahu, lebih 2,000 pelajar tingkatan empat dan lima di daerah ini akan menerima suntikan vaksin bermula esok.",2025-08-07
Utusan Malaysia,"Kerajaan bertegas laksana tulisan khat, Jawi - Utusan Malaysia",https://www.utusan.com.my/nasional/2019/08/kerajaan-bertegas-laksana-tulisan-khat-jawi/,2019-08-02,,"KUALA LUMPUR 2 Ogos – Meskipun diasak ramai pemimpin DAP dan pertubuhan mewakili pendidikan Cina, Kementerian Pendidikan bertegas untuk meneruskan pelaksanaan pengenalan tulisan khat dalam mata pelajaran Bahasa Melayu Tahun 4 pada tahun 2020. Menurut kementerian itu, tulisan khat merupakan warisan bahasa Melayu yang penting untuk dipelajari, sejajar dengan kedudukan bahasa Melayu sebagai bahasa kebangsaan dan bahasa perpaduan.",2025-08-07
Utusan Malaysia,Krismas hambar buat City - Utusan Malaysia,https://www.utusan.com.my/nasional/2018/12/krismas-hambar-buat-city/,2018-12-23,,"MANCHESTER 23 Dis. – Tahun lalu, Manchester City mendahului dengan kelebihan 13 mata dalam kempen Liga Perdana Inggeris menjelang sambutan Krismas, namun, musim ini selepas di­timpa tiga kekalahan, sambutan perayaan tersebut pasti hambar buat skuad kendalian Pep Guardiola itu.",2025-08-07
Utusan Malaysia,Tindakan tegas jika gagal patuh SOP - Amirudin Shari,https://www.utusan.com.my/nasional/2021/04/tindakan-tegas-gagal-patuh-sop-amirudin/,2021-04-26,,"SEPANG: Tindakan tegas akan dikenakan kepada mana-mana operator bazar Ramadan yang didapati gagal mematuhi prosedur operasi standard (SOP) ditetapkan pihak berkuasa termasuk penutupan sementara operasi.

Menteri Besar Selangor, Datuk Seri Amirudin Shari berkata, tindakan itu jika kerajaan negeri menerima laporan kesesakan pengunjung di beberapa bazar Ramadan daripada pihak berkuasa tempatan (PBT).

“Bagaimanapun, pihak berkuasa tidak mengambil tindakan melulu kerana taklimat dan ingatan akan diberi dahulu sekiranya didapati melanggar SOP yang ditetapkan.

“Saya percaya beberapa tempat lain juga padat namun jika kepatuhan itu tinggi, akhirnya akan dapat lihat satu kawalan yang baik,” katanya dalam sidang akhbar selepas Program ‘Jelajah Ramadan Kita Selangor’ 2021 ke daerah Sepang di Kosmopleks, Bandar Baru Salak Tinggi di sini hari ini.

Amirudin berkata, setakat ini satu sahaja tindakan diambil oleh pihak berkuasa melibatkan bazar Ramadan Greenwood yang diarahkan tutup sejak Khamis lalu kerana gagal mematuhi garis panduan prosedur operasi standard (SOP).

“Bagaimanapun, bazar Ramadan terbabit telah dibenarkan beroperasi semula semalam dan kita akan lihat sejauh mana kepatuhan mereka,” katanya.

Namun begitu, jelasnya, masalah membabitkan bazar Ramadan di negeri ini termasuk di daerah Sepang dalam keadaan yang baik dan terkawal.

Amirudin turut mengingatkan penganjur bazar Ramadan dan orang ramai supaya menghargai kebenaran yang diberikan kerajaan negeri bagi penganjuran bazar Ramadan dengan memastikan patuh sepenuhnya kepada SOP ditetapkan Majlis Keselamatan Negara (MKN).

“Walaupun diakui, ketidakselesaan orang ramai terpaksa berbaris panjang, namun kita perlu menerima realiti sekarang ini kita dalam usaha mengekang penularan Covid-19 dan saya mohon, semua pihak mematuhi SOP ditetapkan,” katanya.",2025-08-07
Utusan Malaysia,Bekalan air pulih 94 peratus - Utusan Malaysia,https://www.utusan.com.my/nasional/2019/07/bekalan-air-pulih-94-peratus/,2019-07-21,,"KUALA LUMPUR 21 Julai – Pemulihan gangguan bekalan air akibat pencemaran bau di Sungai Liam, Batang Kali, Hulu Selangor kini mencapai tahap 94 peratus sehingga pukul 12 tengah hari ini. Ketua Jabatan Perhubungan Pelanggan Pengurusan Air Selangor Sdn. Bhd., Abdul Raof Ahmad dalam kenyataan berkata, dua wilayah iaitu Kuala Selangor dan Hulu Selangor telah pulih sepenuhnya manakala status pemulihan di lima lagi wilayah mencapai 78 hingga 99 peratus.",2025-08-07
Utusan Malaysia,"Isteri kerisauan, beremosi isu poligami - Utusan Malaysia",https://www.utusan.com.my/seri/2023/09/beremosi-isu-poligami/,2023-09-09,,"Sejak akhir-akhir ini saya kerap terbaca tentang kisah isteri membenarkan suami berpoligami.

Saya berasa sangat beremosi, tambahan pula saya telah lapan tahun berkahwin tetapi belum dikurniakan zuriat.

Suami saya okey saja, cuma kerisauan ini sangat menganggu fikiran saya. Apa perlu saya lakukan?

Isteri Kerisauan

Jawapan

Tidak dinafikan bahawa setiap pasangan yang sudah berkahwin pasti menginginkan zuriat sebagai penyeri dalam kehidupan mereka. Namun begitu, bukan semua pasangan ditakdirkan untuk memiliki zuriat selepas berkahwin. Malah bukan semua orang disekeliling mereka mampu memahami perasaan yang dirasai oleh pasangan ini. Bahkan ada juga yang mula mengejek dan bertanya-tanya sehingga menguris hati pasangan ini.

Ada orang tanya, awak merancang ke? Rugi kalau dapat anak lambat, nanti bila dah tua, anak-anak masih kecil. Ada orang tanya, tak pergi berubat ke? Iktiarlah sikit macam takda usaha saja.

Nak tunggu suami kahwin lain dulu ke baru nak usaha? Itu mulut mereka, biarkanlah mereka.

Perlu diingatkan bahawa Nabi Zakaria AS pernah diuji dengan tiada zuriat. Ramai pasangan dianugerahkan untuk memiliki zuriat malah akhirnya bercerai-berai, anak-anak terabai, curang dan sebagainya. Ini amat menyakitkan.

Pasangan yang tidak memiliki zuriat mungkin nampak kesunyian taatkala melihat keluarga lain bersuka ria dengan anak-anak mereka, namun begitu mana tahu mereka adalah pasangan yang paling bahagia, saling mencintai dan menyayangi antara satu sama lain.

Banyak masa untuk berdua-duaan, mencipta sejarah kebahagian sendiri tanpa syarat.

Belajar untuk bersyukur dengan apa adanya kerana ia adalah kunci kebahagiaan dalam rumah tangga.

Anak bukan satu syarat untuk mencapai kebahagiaan, malah banyak perkara lain yang boleh kita syukuri untuk merasai kebahagiaan sebenar.

Berikut tips boleh puan lakukan sebagai usaha untuk berdamai dengan takdir dimiliki:

* Bersyukur dan terima takdir Allah dengan hati yang tenang – Rumah tangga kita adalah syurga kita. Bina dan cipta rumah tangga anda seperti yang anda impikan tanpa syarat.

* Ajak pasangan bertemu doktor untuk rawatan kesuburan – Buat temujanji di Klinik Kerajaan, Klinik Swasta, Klinik LPPKN (Lembaga Penduduk Dan Pembangunan Keluarga Negara).

* Dapatkan sokongan daripada orang terdekat – Selain keluarga, boleh juga sertai kumpulan sokongan di Media Sosial seperti TTC Malaysia group (Trying to Conceive Club Malaysia).

* Gaya hidup sihat – Pasangan perlu mengamalkan gaya hidup sihat seperti menjaga pemakanan, pengurusan emosi dan bersenaman.

* Berdoa – Banyakkan berdoa dan serahkan segalanya kepadaNya.",2025-08-07
Utusan Malaysia,3 pengunjung pusat hiburan ditahan positif dadah - Utusan Malaysia,https://www.utusan.com.my/nasional/2023/07/3-pengunjung-pusat-hiburan-ditahan-positif-dadah/,2023-07-25,,"GEORGE TOWN: Dua lelaki dan seorang wanita berusia antara 22 hingga 27 tahun ditahan polis di sebuah pusat hiburan, di sini kelmarin kerana disyaki positif dadah jenis THC dan Benzo.

Ketua Polis Daerah Timur Laut, Asisten Komisioner Soffian Santong berkata, Bahagian Siasatan Jenayah Narkotik Ibu Pejabat Polis Daerah Timur Laut menjalankan operasi di pusat hiburan itu kira-kira pukul 2.15 pagi.

“Hasil pemeriksaan di dalam pusat hiburan tersebut, polis telah menahan seramai 50 lelaki dan 35 wanita tempatan untuk dijalankan pemeriksaan air kencing dan mendapati dua lelaki serta seorang wanita positif pelbagai jenis dadah iaitu THC dan Benzo,” katanya di sini hari ini.

Menurut Soffian, kesemua tangkapan ditahan reman mengikut Seksyen 117 kanun prosedur jenayah selama satu hari pada hari sama untuk siasatan dan telah dijamin polis.

“Kes disiasat di bawah seksyen 15 (1) (a) Akta Dadah Berbahaya 1952 yang mana jika sabit kesalahan boleh dihukum denda tidak lebih RM5,000 atau penjara tidak lebih dua tahun dan pengawasan bagi tempoh tidak kurang dua tahun dan tidak lebih dari tiga tahun.

“Orang ramai dinasihatkan tidak terlibat dengan aktiviti penggunaan dadah semasa mengunjungi pusat hiburan,” katanya.",2025-08-07
Utusan Malaysia,Russia serang Kyiv semula guna peluru berpandu - Utusan Malaysia,https://www.utusan.com.my/luar-negara/2022/06/russia-serang-kyiv-semula/,2022-06-07,,"KYIV: Tentera Russia kembali menyerang ibu negara Ukraine dengan melancarkan peluru berpandu, dalam tempoh lebih sebulan.

Pihak berkuasa Ukraine pula mendakwa pihaknya melakukan serangan balas di medan perang utama di timur negara itu sehingga berjaya merampas semula separuh bandar Sievierodonetsk.

Kepulan asap hitam tebal dapat dilihat dari jarak jauh ibu negara Ukraine itu, selepas serangan ke atas dua daerah terpencil Kyiv.

Ukraine mendakwa serangan itu mengenai kerja-kerja pembaikan kereta api, manakala Moscow pula menegaskan berjaya memusnahkan kereta kebal yang dihantar oleh negara Eropah Timur.

Sekurang-kurangnya seorang mangsa dimasukkan ke hospital dan tiada kematian dilaporkan.

“Kremlin melancarkan serangan baharu yang berbahaya.

“Serangan peluru berpandu di Kyiv dilihat hanya mempunyai satu matlamat iaitu membunuh lebih ramai orang,” kata penasihat kepada presiden Ukraine, Mikhailo Podolyak.

Ukraine berkata, Russia melakukan serangan itu menggunakan peluru berpandu jarak jauh yang dilancarkan dari pesawat pengebom sehingga ke Laut Caspian.

Pengendali tenaga nuklear Ukraine memaklumkan peluru berpandu Russia terbang pada altitud rendah di atas loji kuasa nuklear kedua terbesar negara itu.

Serangan terbaharu itu merupakan serangan besar yang pertama ke atas Kyiv sejak akhir April lalu.",2025-08-07
Utusan Malaysia,"Isu gaji rendah: Facebook BEM diserang warganet, jurutera - Utusan Malaysia",https://www.utusan.com.my/terkini/2021/11/isu-gaji-rendah-facebook-bem-diserang-warganet-jurutera/,2021-11-02,,"KUALA TERENGGANU: Laman sosial Facebook Lembaga Jurutera Malaysia (BEM)  diserang warganet termasuk dalam kalangan profesional bidang itu yang berang dengan kenyataan badan berkenaan susulan isu gaji jurutera rendah.

Tidak ketinggalan, isu sama hangat dibincangkan dalam kumpulan Facebook Bicara Jurutera sejak kenyataan itu dimuat naik BEM, semalam.

Pemerhatian Utusan Malaysia mendapati, rata-rata warganet kecewa dengan penjelasan BEM yang disifatkan tidak membela nasib jurutera di negara ini.

Seorang pemilik akaun, Nizam Mohamad mempersoal fungsi BEM yang didakwanya langsung tidak  memperjuang soal gaji dan kebajikan jurutera.

Malah, ada yang mendakwa BEM sudah tidak relevan lagi dalam memperjuang profesion jurutera di samping menuntut badan itu melakukan kajian lebih terperinci terhadap jurutera di sektor swasta bagi mendapatkan gambaran lebih adil dalam isu gaji itu.

Setakat pukul 2 petang ini, hantaran itu mendapat lebih 2,000 perkongsian di samping 1,300 komen.

BEM menjelaskan, penetapan gaji minimum jurutera adalah sebagaimana profesion lain yang berdasarkan penawaran dan permintaan.

Menurut lembaga itu, anggaran gaji permulaan jurutera termasuk elaun dalam perkhidmatan awam pada 2000 adalah sebanyak RM1,800 manakala pada tahun ini pula adalah RM3,500 sekali gus menunjukkan peningkatan hampir 100 peratus sepanjang tempoh 20 tahun.

Katanya, penentuan gaji minimum jurutera dan pasukan kejuruteraan adalah di luar bidang kuasanya kerana mengikut Seksyen 4(1)(d) Akta Pendaftaran Jurutera 1967, pihaknya hanya berfungsi menetapkan skala yuran bagi perkhidmatan profesional kejuruteraan.

Sebelum ini, Utusan Malaysia melaporkan, gaji jurutera tempatan di negara ini masih statik dan tidak berubah sejak 20 tahun lalu dan dianggap tidak setimpal dengan profesion berkenaan, walaupun bergelar profesional.

Menurut laporan akhbar ini lagi, gaji permulaan yang diterima jurutera siswazah masih ditawarkan pada nilai sama seperti era 2000 iaitu serendah RM1,500 hingga RM2,000 berbanding pekerja perkhidmatan p-hailing yang meraih pendapatan RM4,000 sebulan.",2025-08-07
Utusan Malaysia,Kembalikan kegemilangan warisan Jawi - Utusan Malaysia,https://www.utusan.com.my/rencana/forum/2023/08/kembalikan-kegemilangan-warisan-jawi/,2023-08-03,,"SAUDARA PENGARANG,

DAHULU penulisan Jawi digunakan dalam pelbagai bidang termasuk kesusasteraan, agama, sains dan sejarah. Namun, dengan perkembangan teknologi dan pengenalan sistem tulisan Rumi, penulisan Jawi kini semakin dilupakan dan jarang digunakan.

Akibatnya, generasi muda hari ini mungkin tidak lagi memiliki kecekapan dalam membaca atau menulis Jawi. Ini adalah satu kerugian besar kerana pengetahuan terhadap penulisan Jawi adalah kunci untuk memahami dan mengakses sumber-sumber sejarah dan budaya Melayu yang berharga.

Bagaimanapun, terdapat usaha-usaha yang sedang dilakukan untuk mengembalikan warisan budaya ini termasuk pengenalan pengajaran Jawi di sekolah, program kursus untuk masyarakat dan pembangunan aplikasi digital untuk memudahkan pembelajaran dan penggunaan Jawi.

Selain pembelajaran di sekolah, penting juga untuk menggalakkan penggunaan Jawi dalam konteks yang relevan dan bermakna dalam kehidupan sehari-hari seperti penerbitan buku, majalah dan kandungan digital. Ini akan memberi penghormatan dan dapat mengembalikan warisan budaya yang kian dilupakan.",2025-08-07
Utusan Malaysia,"Ariani sumbang RM30,000 ke Tabung Bencana Bulan Sabit Merah Malaysia - Utusan Malaysia",https://www.utusan.com.my/nasional/2023/12/ariani-sumbang-rm30000-ke-tabung-bencana-bulan-sabit-merah-malaysia/,2023-12-16,,"KUALA LUMPUR: Jenama tudung terkenal, Ariani, menyerahkan sumbangan tabung bencana RM30,000 kepada Bulan Sabit Merah Malaysia (BSMM) pada program Ariani Hijab Run yang diadakan di hadapan House of Ariani, di sini, hari ini.

Pengarah Pemasaran Ariani Datin Seri Farah Haryani Muhammad Philip berkata, sumbangan itu sebahagian daripada usaha pihaknya dalam memberi sokongan kepada komuniti di saat memerlukan.

“Ini sebagai tanggungjawab sosial korporat Ariani. Memahami betapa runcingnya bencana yang sering melanda negara terutama pada hujung tahun, sumbangan ini adalah sebahagian daripada usaha berterusan kami dalam memberi sokongan kepada komuniti di saat memerlukan serta menyokong usaha penuh BSMM yang sentiasa berada di barisan hadapan dalam membantu mangsa bencana dan misi bantuan kemanusiaan.

“Saya bersyukur atas kejayaan program ini dan mengucapkan terima kasih kepada komuniti serta pelanggan setia kami. Saya berharap  agar acara larian seperti ini dapat menjadi tradisi bagi Ariani dalam mendorong gaya hidup sihat dalam kalangan wanita di negara kita,” katanya.

Sumbangan itu diserahkan kepada Setiausaha Kehormat Kebangsaan BSMM, Hakim Hamzah oleh Pengarah Urusan Kumpulan Jakel, Datuk Seri Faroz Mohamed Jakel.

Mengenai Ariani Hijab Run 2023, ia adalah penganjuran kali kedua selepas tujuh tahun sejak edisi pertamanya pada 2016.

Acara itu mendapat sambutan hangat dengan penyertaan 3,200 peserta, yang majoritinya adalah wanita dari pelbagai peringkat usia dan latar belakang.

Menariknya, larian ‘Fun Run’ sejauh 3.5 kilometer (km) dan 6km itu turut disertai tiga selebriti yang juga duta Ariani iaitu Datin Lisa Surihani, Bella Dally dan Uyaina Arshad.

Bella berkata, acara kali ini tidak hanya tertumpu pada larian semata-mata.

“Ariani Hijab Run juga diserikan dengan karnival mini yang penuh dengan pelbagai aktiviti menarik dan permainan khusus untuk kanak-kanak dan aktiviti keluarga, seperti menangkap ikan, yang menjadi daya tarikan bagi ibu bapa membawa anak-anak mereka.

“Suasana di perkarangan House of Ariani meriah dengan siri aktiviti yang dijalankan, termasuk pemeriksaan kesihatan percuma, serta pelbagai gerai jualan makanan dan minuman, menambahkan lagi keceriaan acara,” katanya.

Pada masa sama, Ariani turut memperkenalkan koleksi pakaian sukan dan tudung terbaharu di bawah label Ariani Fit, khusus untuk wanita moden Muslimah yang dilancarkan pada 3 Disember lalu.

Ariani Hijab Run 2023 turut mendapat kerjasama dan sokongan padu daripada pelbagai jenama ternama termasuk Bulan Sabit Merah Malaysia (BSMM), KPJ Ampang Puteri, POKKA, Daia, Habib, Gleneagles Hospital, Move Fitness, Good Virtues Co, Chomel, Bonda Haven, Kina Cosmetics, dan Fazs Faozi.",2025-08-07
Utusan Malaysia,Petugas kesihatan lupakan raya demi tanggungjawab - Utusan Malaysia,https://www.utusan.com.my/berita/2021/05/petugas-kesihatan-lupakan-raya-demi-tanggungjawab/,2021-05-15,,"JOHOR BAHRU: Tanpa mengira panas dan hujan, petugas kesihatan sanggup mengenepikan sambutan hari raya bersama keluarga tercinta demi tanggungjawab yang digalas mereka.

Dengan menaiki motosikal, mereka mengedarkan borang maklumat kepada pemandu kenderaan sebelum dibenarkan menjalani ujian calitan di Pusat Sehenti Penilaian Covid-19 (OSCAC) di Stadium Tertutup Majlis Bandaraya Pasir Gudang (MBPG), di sini.

Tinjauan Utusan Malaysia mendapati, petugas di lapangan menjalankan tugas dengan membuat rondaan di sekeliling jalan utama bagi mengedarkan borang maklumat kepada pemandu kenderaan yang akan membuat ujian calitan.

Menurut salah seorang petugas, seawal pukul 5.30 pagi lagi, para pemandu mula beratur sebelum dibenarkan memasuki OSCAC di perkarangan stadium.

“Kenderaan mula beratur panjang sehingga satu kilometer mengelilingi jalan utama masuk ke stadium untuk membuat ujian calitan berikutan menjadi kontak rapat dengan pesakit yang positif Covid-19,” katanya.

Malah, walaupun pada Sabtu,  petugas tetap mesra melayani orang ramai sambil memakai peralatan perlindungan diri (PPE) sehingga semua kenderaan yang terakhir beratur dilayan.

Stadium MBPG kini telah dijadikan Pusat Kuarantin dan Rawatan Covid-19 (PKRC) Berisiko Rendah yang menempatkan sebanyak 1,200 katil disediakan untuk pesakit Covid-19 di dalam dewan stadium.",2025-08-07
Utusan Malaysia,Bursa Malaysia dibuka rendah susulan pengambilan untung - Utusan Malaysia,https://www.utusan.com.my/nasional/2019/06/bursa-malaysia-dibuka-rendah-susulan-pengambilan-untung/,2019-06-24,,"KUALA LUMPUR – Bursa Malaysia dibuka rendah pada Isnin berikutan aktiviti pengambilan untung susulan kenaikan pada minggu lepas. Pada 9.05 pagi, FTSE Bursa Malaysia KLCI (FBM KLCI) susut 4.47 mata kepada 1,677.76 daripada 1,682.23 ketika ditutup pada Jumaat lepas. Indeks itu dibuka 2.95 mata lebih rendah kepada 1,679.28.",2025-08-07
Utusan Malaysia,Nidzam akui Kedah nasib baik - Utusan Malaysia,https://www.utusan.com.my/nasional/2018/08/nidzam-akui-kedah-nasib-baik/,2018-08-06,,"ALOR SETAR 6 Ogos – Ketua jurulatih Kedah, Mohd. Nidzam Adzha Yusoff menyifatkan skuad bimbingannya bernasib baik tidak dihukum dengan kekalahan walaupun berkali-kali melakukan kesilapan dalam perlawanan menentang Kelantan malam tadi. Beliau berkata, skuad Lang Me­rah itu juga gagal mencipta gol dalam perlawanan pertama Kumpulan C kempen Piala Malaysia apabila tidak berjaya melakukan penyudah dengan baik meski pun peluang terhidang di hadapan mata.",2025-08-07
