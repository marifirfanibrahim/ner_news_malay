News_Source,Title,Source_URL,Publish_Date,Category,Summary,Scrape_Date
Utusan Malaysia,Pihak sebar video pertunjukan fesyen dituntut mohon maaf,https://www.utusan.com.my/nasional/2022/10/pihak-sebar-video-pertunjukan-fesyen-dituntut-mohon-maaf/,2022-10-06,,"KUALA TERENGGANU: Penganjur Hari Sayyidatina Aishah (HSA) menuntut permohonan maaf secara terbuka oleh pihak yang terlibat dengan penyebaran klip video pertunjukan fesyen sempena program tersebut, minggu lalu.

Ahli Dewan Undangan Negeri (ADUN) Wanita negeri, Zuraida Md. Noor, berkata, penyebaran klip video telah menjatuhkan maruah wanita di dalam klip video yang juga peserta pertunjukan tersebut.

Menurut beliau, peragaan fesyen wanita itu merupakan program tertutup melibatkan wanita sahaja dan bukan untuk tatapan umum apatah lagi disebarkan video berkenaan.

“Satu laporan telah dibuat dan biar pihak polis membuat siasatan. Namun sejujurnya jika ada permohonan maaf secara terbuka, kami tidak akan panjangkan isu ini.

“Terdapat individu di media sosial Facebook yang kami kesan menyebarkan klip video itu antaranya Mizan Mohd. dan pengendali akaun Pergerakan Pemuda UMNO Kuala Terengganu.

“Peserta program ini mengadu keluarga dan suami mereka berasa aib dengan penyebaran klip video berkenaan. Jadi kami selaku pihak penganjur memandang serius perkara ini.

“Kerajaan negeri sentiasa mengangkat martabat wanita tetapi ada pihak tidak bertanggungjawab menyebarkan klip video bagi tujuan fitnah,” jelasnya ketika ditemui di sini, semalam.

Video berdurasi 18 saat itu memaparkan tujuh orang wanita melakukan raptai program peragaan fesyen sempena HSA di Stadium Tertutup Kompleks Sukan Gong Badak, 29 September lalu.

Zuraida menjelaskan, pertunjukan fesyen itu antara intipati HSA selain Seminar Wanita Solehah, Bicara An-Nisa, Santai Seni Orang Puang Terengganu dan pelancaran Dasar Wanita Terengganu.

“Lebih menyedihkan klip video itu turut diletakkan suara lelaki seolah-olah provokasi dan fitnah terhadap program anjuran kerajaan negeri sedangkan kami sangat menitikberatkan maruah wanita.

“Mereka juga seperti mempolitikkan program itu. Jadi saya harap nama-nama disebut itu tampil memohon maaf secara terbuka dan berhenti menyebarkan klip video berkenaan,” tegasnya.",2025-08-08
Utusan Malaysia,'Tolonglah bebaskan suami saya' - Utusan Malaysia,https://www.utusan.com.my/nasional/2018/11/tolonglah-bebaskan-suami-saya/,2018-11-03,,"KOTA BHARU 3 Nov. – Keluarga seorang pekerja hotel bajet, Mohamad Aiman Zafri, 25, yang didakwa di culik sekumpulan lelaki di Jalan Pekeliling, Taman Maju di sini sejak Julai tahun lalu, buntu memikirkan nasib mangsa yang kini hilang tanpa sebarang jejak. Menceritakan semula kejadian pada pukul 11.",2025-08-08
Utusan Malaysia,Isu harga beras meningkat: Kadar zakat fitrah mungkin naik tahun,https://www.utusan.com.my/nasional/2023/09/isu-harga-beras-meningkat-kadar-zakat-fitrah-mungkin-naik-tahun-depan/,2023-09-21,,"KUALA LUMPUR: Menteri di Jabatan Perdana Menteri (Hal Ehwal Agama), Datuk Dr. Mohd. Naim Mokhtar tidak menolak kemungkinan kadar zakat fitrah bagi umat Islam di negeri ini akan meningkat berkaitan dengan harga beras yang meningkat sejak baru-baru ini.

Bercakap kepada Utusan Malaysia , satu kertas hukum akan dibawa kepada jawatan kuasa syariah dan mereka akan menentukan sama ada kadar harga zakat akan meningkat berdasarkan kepada harga beras ketika ini.

Beliau bagaimanapun akan memastikan keputusan yang akan ditentukan oleh jawatan kuasa syariah itu nanti tidak akan membebankan rakyat.

“Saya dimaklumkan, Insya-Allah, harga zakat setakat ini tidak akan meningkat,” katanya.

Beliau berkata demikian dalam sidang akhbar selepas Majlis Penyampaian Anugerah Pelajar Cemerlang dan Pelancaran Wakaf Tablet (MAIWP) di Masjid Wilayah Persekutuan di sini hari ini.

Turut hadir pada majlis itu Pengerusi MAIWP, Tan Sri Dr. Mohd. Daud Bakar.

Dalam majlis tersebut, MAIWP menghulurkan bantuan sebanyak RM1.6 juta kepada 490 orang pelajar cemerlang.

Majlis tersebut diadakan untuk meraikan pelajar cemerlang Sijil Pelajaran Malaysia (SPM), Sijil Tinggi Persekolahan Malaysia (STPM), Sijil Tinggi Agama Malaysia (STAM) dan juga anak-anak yang diberikan bantuan daripada Baitulmal MAIWP.

Setiap pelajar akan menerima satu unit komputer riba dan insentif tunai melalui Skim Simpanan Pendidikan Nasional (SSPN-i) dengan kadar RM500 sehingga RM1,000 mengikut keputusan pelajar.",2025-08-08
Utusan Malaysia,Hadiah LPGA Maybank paling lumayan,https://www.utusan.com.my/sukan/2023/10/hadiah-lpga-maybank-paling-lumayan/,2023-10-25,,"KUALA LUMPUR: Selepas enam tahun menghilang, Kejohanan Golf Maybank LPGA 2023 kembali di Kuala Lumpur Golf & Country Club (KLGCC) dengan tawaran hadiah lumayan AS$3 juta (RM14.32 juta).

Pesuruhjaya Persatuan Golf Wanita Profesional (LPGA), Mollie Marcoux Samaan berkata, hadiah kemenangan tersebut merupakan yang tertinggi di Asia bagi bukan kejohanan utama dalam Jelajah LPGA.

Bagaimanapun, Samaan mengakui, hadiah tersebut masih belum mampu menandingi hadiah kemenangan pemain lelaki yang jauh lebih mewah berbanding wanita.

“Golf berdepan dengan cabaran yang cukup ketara apabila soal hadiah kemenangan diperkatakan.

“Kita masih ketinggalan di belakang lelaki dan ia masih mencipta jurang yang besar,” katanya kepada pemberita menjelang Kejohanan Golf Maybank LPGA 2023 di sini, semalam.

Menurut Samaan, jurang tersebut bukan sahaja wujud antara golf lelaki dan wanita, tetapi, hadiah kemenangan untuk pemain LPGA yang berada dalam ranking utama dunia juga masih mencatat perbezaan yang ketara.

“Seperti tahun lalu, pemain utama kami mampu meraih setengah juta dolar Amerika Syarikat (AS) dalam Jelajah LPGA, tetapi, untuk pemain yang menghuni ranking 100 ke atas masih ada yang hanya memperoleh AS$167,000 (RM797,615),” ujarnya.

Justeru, beliau memberitahu, fokusnya bukan sekadar untuk merapatkan jurang antara golf lelaki dan wanita, tetapi, juga memperbaiki pendapatan pemain yang berada dalam ranking 100 ke atas supaya mereka mampu meraih hadiah kemenangan yang lumayan.

Jelasnya lagi, untuk memastikan golf wanita tidak ketinggalan, pihaknya akui kualiti produk yang mereka miliki perlu ditingkatkan.

Untuk merealisasikan sasaran itu, tambah Samaan, LPGA perlu meningkatkan nilai komersial bagi membolehkan pihaknya meletakkan pemain berada dalam pasaran yang kompetitif.

“Kami mahu menunjukkan kepada dunia bahawa kami memiliki ramai pemain yang bebakar besar, jadi penting untuk mendapatkan hak siaran yang sewajarnya di kaca televisyen dan usaha mendekati peminat sukan golf menerusi teknologi dengan menyalurkan data lengkap para pemain,” katanya.",2025-08-08
Utusan Malaysia,George Santos dipecat daripada Kongres AS,https://www.utusan.com.my/luar-negara/2023/12/george-santos-dipecat-daripada-kongres-as/,2023-12-02,,"WASHINGTON: Dewan Perwakilan Amerika Syarikat (AS) memecat ahli Kongres, George Santos berikutan laporan etika dan berpuluh-puluh tuduhan jenayah terhadapnya.

Anggota Republikan New York itu merupakan ahli Parlimen keenam dalam sejarah yang disingkirkan daripada dewan rendah Kongres, dan yang pertama sejak 2002.

Santos disingkirkan dalam percubaan ketiga Kongres selepas dua undian sebelumnya gagal.

Penggubal undang-undang menyokong resolusi pemecatan selepas menerima 206 undian daripada ahli Demokrat dan 105 lagi ahli Republikan.

Tepukan gemuruh kedengaran di seluruh dewan selepas langkah itu diterima pakai.

Lebih 11 bulan memegang jawatan, Santos berdepan kontroversi yang tidak berkesudahan dan menerima gesaan meletak jawatan daripada ahli kedua-dua parti.

Masalahnya bermula sejurus selepas memenangi pemilihan pada November 2022, apabila akhbar The New York Times melaporkan beliau berbohong tentang kerjaya di Wall Street, ijazah kolejnya dan mempunyai keturunan Yahudi.

Pada bulan Mei, Santos didakwa dengan 23 jenayah termasuk penipuan wayar, pengubahan wang haram dan pencurian dana awam.

Santos turut dituduh membelanjakan wang kempen untuk rawatan Botox, hutang kad kredit dan percutian tepi pantai di New York.

Undian penyingkiran jarang berlaku di Kongres dan memerlukan sokongan dua pertiga ahli Dewan.",2025-08-08
Utusan Malaysia,Perlis diisytihar negeri taun - Utusan Malaysia,https://www.utusan.com.my/lipatan-sejarah/2022/08/perlis-diisytihar-negeri-taun/,2022-08-15,,"Pada 15 Ogos 1974 , Utusan Malaysia melaporkan Jabatan Kesihatan Negeri Perlis mengisytiharkan negeri itu sebagai kawasan taun berikutan beberapa kejadian penyakit tersebut.

Pegawai Kesihatan Negeri, Dr. S. Thamothoram menasihatkan orang ramai supaya berjaga-jaga dan jangan mengadakan sebarang majlis kenduri buat sementara waktu sehingga penyakit tersebut dapat dibasmikan.

Antara peristiwa lain yang menarik

Dapatkan maklumat lanjut di Pusat Maklumat dan Arkib Media Mulia Sdn Bhd.",2025-08-08
Utusan Malaysia,Beberapa kawasan di lapan negeri berisiko banjir kilat,https://www.utusan.com.my/berita/2022/12/beberapa-kawasan-di-lapan-negeri-berisiko-banjir-kilat/,2022-12-05,,"PETALING JAYA: Jabatan Pengairan dan Saliran ( JPS ) mengeluarkan notis kesiapsiagaan kemungkinan banjir kilat di beberapa kawasan di lapan negeri melibatkan Johor, Kedah, Melaka, Negeri Sembilan, Perak, Pulau Pinang, Terengganu dan Sarawak.

JPS dalam kenyataan yang dikeluarkan pada pukul 5.30 petang memaklumkan, ia berdasarkan maklumat ramalan hujan daripada Southeastern Asia-Oceania Flash Flood Guidance System (SAOFFGS) dan model ramalan banjir JPS Malaysia.

Menurutnya, terdapat risiko berlakunya banjir kilat di beberapa lokasi di negeri berkenaan sekiranya hujan lebat atau ribut petir yang signifikan berlaku dalam tempoh 24 jam daripada waktu notis dikeluarkan.

“Notis kesiapsiagaan ini dikeluarkan bagi membolehkan semua penduduk terutamanya di kawasan yang berisiko untuk berwaspada dengan sebarang kemungkinan berlakunya banjir kilat bagi tempoh tersebut.

“Sila patuhi arahan pihak berkuasa atau agensi-agensi pengurusan bencana banjir. Sila layari laman sesawang https://publicinfobanjir.water.gov.my, Facebook @PublicInfoBanjir dan Twitter @JPS_InfoBanjir untuk maklumat lanjut dari semasa ke semasa,” katanya dalam satu hantaran di Facebook, hari ini.

Terdahulu, menurut notis itu, lokasi hotspot yang berisiko banjir kilat melibatkan daerah Kota Tinggi di Johor; daerah Kuala Muda di Kedah; daerah Melaka Tengah (Melaka); serta daerah Larut, Matang dan Selama di Perak.

Sementara itu, lokasi yang dikenal pasti berisiko juga membabitkan daerah Seberang Perai Tengah di Pulau Pinang, Kuala Terengganu di Terengganu dan Bahagian Samarahan di Sarawak.",2025-08-08
Utusan Malaysia,"Calon pengetua dicari dengan tawaran gaji RM331,009 - Utusan Malaysia",https://www.utusan.com.my/luar-negara/2021/08/calon-pengetua-dicari-dengan-tawaran-gaji-rm331009/,2021-08-19,,"LONDON: Sebuah pulau terpencil di Britain yang hanya mempunyai seramai 60 penduduk, dilaporkan sedang mencari individu berkelayakan untuk mengisi jawatan pengetua sekolah rendah yang mempunyai tiga murid.

Lapor Metro , pencari kerja yang berminat dijemput untuk memohon tawaran pekerjaan itu yang disifatkan sebagai `peluang sekali seumur hidup’.

Menurut satu iklan tawaran kerja, individu yang berjaya mendapat pekerjaan di Sekolah Rendah Fair Isle bakal menerima gaji sebanyak 56,787 pound (RM331,009) setahun untuk jawatan tetap.

Malah, mereka hanya perlu bekerja selama 35 jam seminggu.

Selain itu, individu tersebut juga akan menerima bayaran elaun tahunan sebanyak 2,265 pound (RM13,189) dibawah Elaun Kepulauan Jauh Scotland.

Sekolah Rendah Fair Isle yang dimiliki oleh National Trust for Scotland sejak tahun 1954, terletak kira-kira 40.23 kilometer (km) selatan Shetland dan jarak yang sama di utara Orkney.

“Untuk ke lokasi tersebut dari Shetland, anda perlu mengambil penerbangan selama 25 minit atau perjalanan feri selama dua setengah jam,” jelas iklan itu.

Tambah iklan tersebut, kos pengangkutan dan perbelanjaan lain akan dibayar kepada mana-mana individu yang bersedia melakukan perjalanan jauh untuk menghadiri temuduga tersebut.

“Pakej gaji penempatan semula juga akan ditawarkan kepada individu yang berjaya mendapat pekerjaan itu,” jelas iklan itu.",2025-08-08
Utusan Malaysia,"Gara-gara air kencing anjing, tiang lampu isyarat tumbang - Utusan Malaysia",https://www.utusan.com.my/luar-negara/2021/10/gara-gara-air-kencing-anjing-tiang-lampu-isyarat-tumbang/,2021-10-05,,"TOKYO: Polis di Jepun memaklumkan sebuah tiang lampu isyarat yang tumbang beberapa bulan lalu sebenarnya berpunca daripada air kencing anjing.

Lapor NBC Miami , tiang setinggi 6.4 meter itu patah pada bahagian bawahnya dan ditemukan tumbang di kawasan semak di tempat letak kereta di bandar Suzuka pada 18 Februari lalu.

Berdasarkan laporan The Mainichi , setakat ini, tiada masalah dikenal pasti dengan kualiti atau pemasangan tiang.

Dilaporkan, secara purata, jangka hayat tiang lampu isyarat di Jepun adalah sekitar 50 tahun.

Namun, tiang lampu isyarat tersebut tumbang dalam tempoh 23 tahun selepas dipasang di jalan raya pada 1997.

Menurut jabatan polis pada Julai lalu, pasukan forensik mengesan lebih 40 kali kandungan urea di bahagian bawah tiang tersebut berbanding jumlah didapati di tiang lain yang berdekatan.

Dilaporkan, tiang lampu isyarat itu dipasang di sebuah jalan yang popular dalam kalangan pejalan kaki yang gemar membawa anjing mereka.

Justeru, pihak berkuasa berkata, terdapat kemungkinan tinggi gabungan kandungan urea dan natrium didapati dalam air kencing anjing menyebabkan tiang itu terhakis.

“Pihak berkuasa mendesak pemilik anjing tidak membiarkan haiwan peliharaan mereka buang air kecil di tiang lampu isyarat agar dapat mengelakkan perkara ini berlaku,” jelas laporan itu.",2025-08-08
Utusan Malaysia,"Pastikan pejabat, kilang tiada 3C - Utusan Malaysia",https://www.utusan.com.my/rencana/2021/07/pastikan-pejabat-kilang-tiada-3c/,2021-07-24,,"SAUDARA PENGARANG,

STATISTIK Kementerian Kesihatan pada 19 Julai lalu, menunjukkan sebahagian besar daripada 31 kluster baharu Covid-19 yang dikesan pada tarikh berkenaan melibatkan tempat kerja.

Menurut Ketua Pengarah Kesihatan, Tan Sri Dr. Noor Hisham Abdullah, sebanyak 18 kluster berkait tempat kerja dikesan pada tarikh berkenaan manakala lapan adalah daripada penularan komuniti.

Sama juga dengan hari-hari sebelum itu apabila tempat kerja terus menjadi penyumbang utama yang mendominasi kewujudan kluster baharu.

Situasi ini lebih membimbangkan apabila Kementerian Kesihatan berjaya mengesan kes varian baharu virus SARS-CoV-2 yang berada dalam kategori varian membimbangkan (VOC). Virus jenis ini lebih ganas dan mudah merebak dengan kadar kebolehjangkitan tinggi.

Tidak hairanlah rakyat berasa kurang selesa setiap kali mendengar berita atau membaca dalam akhbar dan laman sosial berkenaan jangkitan Covid-19 di tempat kerja.

Sebilangan pihak berpandangan, kluster tempat kerja ialah ‘lubuk’ yang menyebabkan jumlah jangkitan pandemik Covid-19 di dalam negara sehingga hari ini tidak menunjukkan sebarang trend penurunan ketara.

Dalam pada itu, kegagalan majikan dan pekerja mematuhi prosedur operasi standard (SOP) yang ditetapkan adalah punca muncul banyak kluster baharu di tempat kerja.

Situasi ini bercanggah sama sekali dengan Akta Keselamatan dan Kesihatan Pekerjaan 1994 yang mewajibkan majikan mengambil langkah keselamatan dan kesihatan yang digariskan termasuk mengurangkan risiko penularan pandemik.

Selain itu, majikan perlu mematuhi nasihat Kementerian Kesihatan bagi memastikan tidak wujud sindrom 3C di tempat kerja. Ia merujuk kepada ruang pejabat dan kilang yang sesak (crowded places ), tempat tertutup ( confined spaces ) dan berlaku perbualan secara rapat ( close conversation ).

Jangkitan pandemik Covid-19 akan kekal dalam kehidupan persekitaran kerja sama seperti penyakit-penyakit lain yang dialami pekerja saban tahun.

Untuk mengawalnya daripada merebak, ruang pejabat dan kilang yang menampung 1.64 juta pekerja sektor awam dan 13 juta pekerja sektor swasta perlu dipastikan tidak mengalami sindrom 3C.

MUHAMMAD AIMAN ARIFIN, UiTM Kampus Arau, Perlis.",2025-08-08
Utusan Malaysia,Lebih 1.2 juta nyawa melayang akibat jangkitan bakteria kebal antibiotik - Utusan Malaysia,https://www.utusan.com.my/luar-negara/2022/01/lebih-1-2-juta-nyawa-melayang-akibat-jangkitan-bakteria-kebal-antibiotik/,2022-01-21,,"PARIS: Jangkitan bakteria yang kebal antibiotik meragut lebih 1.2 juta nyawa di seluruh dunia pada 2019.

Berdasarkan kajian penyelidik dari Universiti Washington, jumlah kematian itu lebih tinggi berbanding kematian yang disebabkan oleh HIV/AIDS atau malaria.

Ketua penyelidik, Chris Murray berkata, data tersebut menunjukkan ancaman yang jelas menanti penduduk di seluruh dunia dan merupakan isyarat untuk mengambil pendekatan segera bagi mengawal krisis itu.

Kajian terdahulu meramalkan, jangkitan bakteria boleh meragut sehingga 10 juta nyawa menjelang 2050, namun Murray memaklumkan, angka itu boleh dicapai dalam tempoh terdekat.

“Kita perlu memanfaatkan data ini untuk tindakan yang sewajarnya, terutamanya jika kita komited untuk menentang rintangan antimikrob,” katanya.

Data itu diperoleh dari 204 negara dan wilayah berdasarkan sistem kesihatan awam, pemantauan rangkaian farmasi dan kajian terdahulu.

Pertubuhan Kesihatan Sedunia (WHO) sebelum ini mengisytiharkan jangkitan bakteria anti antibiotik itu sebagai krisis kesihatan global.

Badan pertubuhan itu juga membangunkan satu pasukan tindakan bagi mengkaji rawatan alternatif untuk membendung krisis tersebut.",2025-08-08
Utusan Malaysia,"Kerajaan sediakan 50,000 komputer riba untuk sekolah",https://www.utusan.com.my/nasional/2023/02/kerajaan-sediakan-50000-komputer-riba-untuk-sekolah/,2023-02-24,,"PETALING JAYA: Kerajaan akan membekalkan 50,000 komputer riba untuk sekolah dan institusi pendidikan di bawah Kementerian Pendidikan (KPM).

Perdana Menteri, Datuk Seri Anwar Ibrahim berkata, ini kerana kerajaan sedar bahawa wujud perubahan di zaman teknologi yang memerlukan pengajaran dan pembelajaran guru beradaptasi dengan digital.

“Peranan Guru adalah penting dalam mendidik dan memanusiakan anak-anak,” katanya.",2025-08-08
Utusan Malaysia,Covid-19 kecewakan beregu negara - Utusan Malaysia,https://www.utusan.com.my/terkini/2022/04/covid-19-kecewakan-beregu-negara/,2022-04-05,,"PETALING JAYA : Pasangan beregu muda badminton negara, Wan Arif Wan Junaidi-Mohd Haikal Nazri terpaksa menarik diri daripada beraksi pada final Masters Orleans yang sepatutnya berlangsung malam kelmarin.

Harapan beregu muda lelaki negara itu, untuk merangkul kejuaraan sulung mereka di Masters Orleans di Perancis berkecai selepas Muhammad Haikal didapati positif Covid-19.

Beregu negara itu terpaksa memberikan kemenangan percuma kepada pasangan Belanda, Ruben Jille-Ties Van Der Lecq, selepas Haikal didapati positif Covid-19 beberapa jam sebelum masuk ke gelanggang untuk perlawanan akhir semalam.

Pasangan yang menduduki ranking ke-103 dunia itu sebelum ini menang ke atas gandingan Perancis, Eloi Adam-Julien Maio dalam perlawanan straight set, 21-18, 21-16.

Haikal menjelaskan dia juga tidak menyangka dijangkiti virus tersebut dan hanya mendapat maklumat mengenai perkara itu oleh jurulatih, pada malam selepas tamat perlawanan separuh akhir di bilik hotelnya.

“Saya diberitahu jurulatih bahawa Persekutuan Badminton Dunia (BWF) memberitahu kami tidak boleh bermain kerana saya positif.

“Memang kecewa, malah saya pun minta maaf kepada pasangan beregu saya, Arif, walaupun saya juga tidak tahu siapa kontak rapat yang menyebabkan saya boleh dijangkiti.

“Saya redha sebab sekarang pun bulan puasa jadi ada hikmahnya untuk kami beraksi dengan lebih baik dalam kejohanan lain selepas ini,” katanya.

Buat masa ini Haikal akan menjalani kuarantin selama tujuh hari di sana, sementara Arif pula akan pulang dahulu ke Malaysia.

“Sepanjang kuarantin ini saya akan buat sesuatu di dalam bilik untuk beri tumpuan kepada kejohanan Sukan SEA di Hanoi, Vietnam pada Mei depan.

“Saya perlu melakukan sesuatu bagi mengekalkan prestasi dengan melakukan senaman kecergasan walaupun ruang agak terhad,” jelasnya.",2025-08-08
Utusan Malaysia,"Ringgit lemah, rakyat Singapura joli sakan di JB",https://www.utusan.com.my/luar-negara/2022/04/ringgit-lemah-rakyat-singapura-joli-sakan-di-jb/,2022-04-30,,"SINGAPURA: Rakyat negara ini mengambil peluang membeli-belah di Johor Bahru sempena sambutan Hari Raya Aidilfitri disebabkan kadar pertukaran mata wang asing yang menyaksikan nilai ringgit lemah berbanding dolar Singapura.

Suasana di Johor juga meriah dengan kedatangan pelancong Singapura selepas pembukaan pintu sempadan antara kedua-dua negara, awal bulan lalu.

Pusat Beli Belah Angsana di Johor yang dahulunya menjadi ‘pekan mati’ selama dua tahun, kini bertukar meriah dengan kedatangan pengunjung dari negara seberang tambak.

Seorang pemilik perniagaan dari Singapura, Mohd. Firdaus Ismail berkata, dia memilih untuk membeli belah di Johor selepas mengetahui kadar pertukaran mata wang yang menggalakkan.

Minggu lalu, kadar pertukaran mata wang Singapura adalah 3.17 berbanding ringgit Malaysia, yang meningkat dari 3.10 sejak awal April lalu.

“Bila dapat tahu kadar pertukaran itu, saya terus tukar duit di Singapura dan memohon cuti untuk membawa keluarga membeli belah dan berbuka puasa di sana.

“Harga baju dan biskut raya yang dibeli di Angsana jauh lebih murah berbanding di Geylang atau Kampung Glam,” katanya lapor Channel News Asia.

Pengunjung Singapura lain, Nora turut memberikan alasan sama kedatangannya ke sini bagi mencari lemang.

“Susah nak cari lemang di Singapura, jadi saya bersyukur dapat datang ke sini,” katanya.

REZEKI PENIAGA JOHOR

Penjual biskut raya, Suhaiza Ibrahim berkata, dia masih ingat situasi dua tahun lalu semasa pintu sempadan Malaysia dan Singapura ditutup.

Ketika itu, katanya, kawasan koridor di pusat beli belah ini lengang dan premis perniagaan banyak ditutup.

Kini, dia sudah boleh menarik nafas lega selepas suasana bertukar meriah sekelip mata dan perniagaannya kian laris dari malam sampai ke siang.

“Saya sampai tidak boleh lagi menerima tempahan biskut raya kerana stok sudah tidak mencukupi.

“Permintaan kali ini, benar-benar di luar jangkaan. Kedai saya di Angsana ini akan dikunjungi 70 pelanggan dari Singapura.

“Saya berasa sangat gembira sekarang kerana pintu sempadan sudah dibuka semula dan pengunjung dapat datang lagi ,” katanya.

Suhaiza menjual pelbagai kuih dan biskut raya seperti popiah serunding dan kuih makmur sehingga hasil jualannya meningkat dua kali ganda daripada tahun lalu.

Tinjauan wartawan CNA mendapati pelanggan terpaksa beratur panjang sebelum dapat memasuki premisnya.

Selain biskut raya, perniagaan lain yang diusahakan peniaga di pusat beli belah itu mencatatkan keuntungan luar biasa bulan ini selepas menerima kehadiran pelancong Singapura.",2025-08-08
Utusan Malaysia,Pelajar lelaki cedera parah terjun bangunan sekolah,https://www.utusan.com.my/nasional/2023/01/pelajar-lelaki-cedera-parah-terjun-bangunan-sekolah/,2023-01-06,,"SEPANG: Seorang pelajar lelaki tingkatan tiga cedera parah selepas dikatakan terjun dari tingkat tiga bangunan sekolahnya, di sini pagi tadi.

Difahamkan, pelajar itu kini di rawat di Zon Merah, Hospital Putrajaya dan berada dalam keadaan kritikal dan masih tidak sedarkan diri.

Dalam kejadian pukul 10 pagi itu, pelajar berkenaan ditemui dalam keadaan terbaring dan berlumuran darah di bahagian kepala oleh guru di sekolahnya.

Ketua Polis Daerah Sepang, Asisten Komisioner Wan Kamarul Azran Wan Yusof berkata, siasatan awal mendapati, tiada wujud unsur jenayah ditemui dalam kejadian itu.

Beliau berkata, siasatan mendapati, ada saksi mendakwa melihat pelajar itu berada di kaki lima tingkat tiga bangunan berkenaan sebelum terjun.

“Kami juga dimaklumkan pihak sekolah bahawa pelajar itu dilaporkan pernah mengalami kemurungan ketika berada di sekolah.

“Pelajar itu juga dikatakan pernah beberapa kali menjalani sesi bimbingan dan kaunseling dari pihak sekolah.

“Malah, dia juga pernah menerima rawatan psikiatri di Hospital Serdang kerana memakan ubat panadol sebanyak 38 biji,” katanya ketika dihubungi hari ini.

Katanya, salah seorang saksi yang ditemui mendedahkan pelajar itu pernah menceritakan kepadanya mengenai tindakan menelan 38 biji Panadol.

Malah, katanya, saksi itu juga pernah melihat pelajar itu mencalarkan tangan di dalam kelas dengan menggunakan pisau pemotong kertas.",2025-08-08
Utusan Malaysia,10 minit bawa pesakit guna ambulans,https://www.utusan.com.my/nasional/2023/06/10-minit-bawa-pesakit-guna-ambulans/,2023-06-09,,"MEKAH: Sebanyak 20 buah ambulans milik pasukan perubatan Lembaga Tabung Haji (Tabung Haji) beroperasi sepenuhnya selepas menerima permit daripada Kerajaan Arab Saudi bagi membawa pesakit dari maktab ke pusat perubatan. Penyelia Masyair, Muhamad Romzi Husain berkata, setakat ini tempoh tindak balas yang diambil kurang daripada 10 minit berdasarkan keadaan dan jalan yang lancar.",2025-08-08
Utusan Malaysia,Fouziah Gous tunai haji bersama suami - Utusan Malaysia,https://www.utusan.com.my/nasional/2018/08/fouziah-gous-tunai-haji-bersama-suami/,2018-08-16,,"KUALA LUMPUR 16 Ogos – Pelakon Fouziah Gous menjadi antara selebriti yang dipilih untuk menunaikan haji pada tahun ini. Bakal berangkat ke tanah suci hari ini, Fouziah dan suaminya, Zhafran Yusof, 35, turut meminta agar pengikutnya di laman sosial mendoakan keselamatan mereka sepanjang menunaikan rukun islam kelima ini.",2025-08-08
Utusan Malaysia,"Cakoi unik dengan lebih 20 jenis resipi, perasa - Utusan Malaysia",https://www.utusan.com.my/nasional/2018/06/cakoi-unik-dengan-lebih-20-jenis-resipi-perasa/,2018-06-05,,JOHOR BAHRU 5 Jun – Cakoi merupakan makanan yang mudah didapati bagi dinikmati untuk hidangan sarapan pagi mahupun minum petang lebih-lebih lagi ketika tiba bulan Ramadan. Namun cakoi unik yang dipelbagaikan dengan lebih 20 jenis resipi dan perasa jarang didengari dan hanya terdapat di Bazar Ramadan Perling Mall di sini.,2025-08-08
Utusan Malaysia,"PH minta 4,000 undi, UMNO bagi 6,000 undi",https://www.utusan.com.my/berita/2023/08/ph-minta-4000-undi-umno-bagi-6000-undi/,2023-08-31,,"MUAR: UMNO mampu me­nyum­bang sehingga 6,000 undi kepada calon Pakatan Harapan (PH), Ir. Nazri Abdul Rahman pada Pilihan Raya Kecil (PRK) Dewan Undangan Negeri (DUN) Simpang Jeram, 9 September ini. Ia berasaskan rekod Barisan Nasional (BN) meraih 6,062 undi di kerusi tersebut pada Pilihan Raya Negeri (PRN) Johor, berbanding PH dengan 8,749 undi dan Perikatan Nasional (PN) 6,350 undi.",2025-08-08
Utusan Malaysia,"PKR perlu menang di Ampangan, tewaskan pengkhianat - Utusan Malaysia",https://www.utusan.com.my/berita/2023/08/prn-pkr-perlu-menang-di-ampangan-tewaskan-pengkhianat/,2023-08-08,,"SEREMBAN: Presiden PKR, Datuk Seri Anwar Ibrahim menegaskan, penting untuk kerusi Dewan Undangan Negeri (DUN) Ampangan dimenangi oleh Pakatan Harapan (PH) pada Pilihan Raya Negeri (PRN) ini.

Pengerusi PH itu menjelaskan, ia selepas PH turut berdepan saingan seorang ahli PKR di kerusi tersebut yang disifatkan beliau sebagai pengkhianatan dalam perjuangan parti itu.

“Ampangan penting kerana ada dalam pengkhianatan dari dalam Keadilan, di mana-mana saya ada, satu hal yang tidak boleh diizinkan pengkhianatan dalam perjuangan,” tegasnya.

Beliau yang juga Perdana Menteri berkata demikian sewaktu berucap pada program Jelajah Perpaduan Madani Negeri Sembilan di Tapak Letak Kereta, Stadium Tuanku Abdul Rahman, Paroi, di sini malam tadi.

Yang hadir sama, Timbalan Perdana Menteri, Datuk Seri Dr. Ahmad Zahid Hamidi dan Datuk Seri Fadillah Yusof.

Kenyataan tegas Anwar itu dilihat merujuk kepada penyandang kerusi Ampangan yang juga Ahli Majlis Pimpinan Negeri (Jemputan) Keadilan Negeri Sembilan, Datuk Dr. Mohamad Rafie Ab Malek.

Mohamad Rafie yang merupakan bekas Pengerusi Jawatankuasa Bertindak Pelaburan, Perindustrian, Keusahawanan, Pendidikan dan Modal Insan negeri membuat keputusan bertanding atas tiket Bebas pada PRN Ke-15 ini di Ampangan selepas beliau tidak dicalonkan semula di kerusi berkenaan.

Sebaliknya, PKR mempertaruhkan Ketua Wanita PKR Cabang Seremban, Tengku Zamrah Tengku Sulaiman bagi bertanding di kerusi tersebut.

DUN Ampangan akan turut ditandingi calon dari Perikatan Nasional (PN) iaitu, Muhammad Ghazali Zainal Abidin.

Anwar sementara itu juga berkata, beliau bersama Ahmad Zahid akan turun berkempen ke DUN Hulu Kelang di Selangor pada malam hari Khamis ini.

“Sebab itu saya dengan Datuk Seri (Ahmad) Zahid ke Hulu Kelang sekali lagi pada hari Khamis malam untuk mengajar si pengkhianat, Si Kitul dan Raja Mendeliar, dalam sejarah budaya Melayu, tidak ampunkan pengkhianat,” tegasnya lagi.

Bekas Timbalan Presiden PKR yang juga bekas Menteri Besar Selangor, Datuk Seri Mohamed Azmin Ali pada PRN kali ini bertanding di kerusi DUN Hulu Kelang mewakili PN.",2025-08-08
Utusan Malaysia,JKKN anjur PST 2022 - Utusan Malaysia,https://www.utusan.com.my/gaya/2022/07/jkkn-anjur-pst-2022/,2022-07-04,,"KUALA LUMPUR – Kementerian Pelancongan, Seni dan Budaya (MOTAC) melalui Jabatan Kebudayaan dan Kesenian Negara (JKKN) telah menganjurkan Panggung Seni Tradisional (PST) yang diadakan pada 24 dan 25 Jun lepas bertempat di Dewan Tunku Abdul Rahman, Pusat Pelancongan Malaysia (MaTiC) Kuala Lumpur.

Ketua Pengarah JKKN, Mesran Mohd. Yusop dalam satu kenyataan berkata, program tersebut merupakan usaha bagi memastikan kelestarian seni persembahan tradisional dapat diteruskan dan sebagai langkah pemeliharaan seni warisan negara.

“Pada masa yang sama, ia juga diadakan bertujuan untuk menjadikan Kuala Lumpur sebagai hab persembahan tradisional serta salah satu produk pelancongan negara.

“PST telah dilaksanakan sejak tahun 2013 dengan menampilkan 51 kesenian tradisional yang merangkumi tarian, muzik dan teater.

“Ia melibatkan 103 kumpulan kesenian yang menggabungkan pelbagai agensi kerajaan, universiti awam dan Pertubuhan Bukan Kerajaan (NGO). Tahun ini PST kembalI menemui peminat dengan menyajikan lima pengisian persembahan menarik dan ditunggu-tunggu penggemar seni budaya seluruh Malaysia,” ujarnya.

PST kali ini dimeriahkan dengan Teater Tradisional Wayang Kulit, Himpunan Zapin Alam Melayu. seni pergendangan dan tari etnik Punjabi, muzik dan tarian klasik Cina dan banyak lagi.

Antara artis tempatan yang tampil memeriahkan acara adalah Norhasmidar Ahmad, Azizul Haqim Md. Anuwar, Rasyidah Abd Rahim dan Abdul Rah’man bin Mahadi.

Dalam pada itu, Mesran berkata JKKN sentiasa komited terhadap usaha untuk memartabatkan kesenian tradisional melalui program seperti PST itu.

“Pelaksanaannya menjadi medium yang sangat bertepatan dalam usaha menyemarak dan melestarikan seni budaya warisan negara agar tidak lapuk ditelan zaman bahkan terus membara untuk generasi akan datang” katanya.",2025-08-08
Utusan Malaysia,"SPRM tahan presiden persatuan penternakan disyaki beri rasuah RM17,000",https://www.utusan.com.my/nasional/2023/10/sprm-tahan-presiden-persatuan-penternakan-disyaki-beri-rasuah-rm17000/,2023-10-20,,"PETALING JAYA: Seorang pengarah syarikat ditahan Suruhanjaya Pencegahan Rasuah Malaysia (SPRM) kerana disyaki memberi suapan kira-kira RM17,000 kepada pegawai di sebuah kementerian.

Pemberian suapan berkenaan bagi mempercepat bayaran tuntutan subsidi ayam dan telur berjumlah kira-kira RM600 juta sejak Mei lalu.

Turut ditahan bersama pengarah tersebut ialah pekerja lelakinya berusia lingkungan 30an.

Menurut sumber, pengarah syarikat berusia lingkungan 40an tersebut yang juga merupakan presiden persatuan berkaitan penternakan ditahan kira-kira pukul 6.30 petang semalam ketika hadir memberi keterangan di Ibu Pejabat SPRM Putrajaya.

Kata sumber, bagi tempoh lima bulan sejak Mei lalu, bayaran subsidi yang telah dilunaskan berjumlah RM600 juta melibatkan lebih 300 syarikat penternakan ladang ayam pedaging dan ayam penelur seluruh negara.

“Suspek  direman tiga hari bermula hari ini bagi membantu siasatan setelah SPRM mengemukakan permohonan reman di Mahkamah Majistret Putrajaya hari ini.

“Bagaimanapun, seorang lagi suspek dilepaskan dengan jaminan SPRM,” katanya.

Sementara itu, Pengarah Kanan Bahagian Siasatan SPRM, Datuk Seri Hishamuddin Hashim yang mengesahkan penahanan tersebut dan kes disiasat mengikut Seksyen 17(b) Akta SPRM 2009.",2025-08-08
Utusan Malaysia,Zoo Taiping gagal patuh SOP? - Utusan Malaysia,https://www.utusan.com.my/rencana/forum/2022/02/zoo-taiping-gagal-patuh-sop/,2022-02-11,,"SAUDARA PENGARANG,

BARU-BARU ini, saya membawa keluarga bercuti ke Ipoh, Perak. Kami sempat ke Night Safari di Zoo Taiping.

Anak-anak begitu teruja untuk melihat haiwan di zoo selepas hampir dua tahun berkurung di rumah dan tidak berjalan-jalan.

Malangnya, dalam situasi negara yang masih mencatat angka jangkitan Covid-19 yang tinggi, nampaknya pengunjung mahupun pihak pengurusan zoo tidak mengendahkan arahan pematuhan prosedur operasi standard (SOP) ditetapkan kerajaan.

Sudahlah pengunjung ramai, SOP tidak pula dijaga. Bagaimana pihak pengurusan boleh membenarkan pengunjung masuk beramai-ramai dan bersesak di dalamnya?

Sepatutnya pihak pengurusan hanya membenarkan seorang dalam kalangan keluarga, rakan atau kumpulan untuk beratur membeli tiket. Kemudian, hadkan bilangan pengunjung di dalam. Ini kerana pengunjung terpaksa bersesak menunggu giliran untuk menaiki trem.

Bukan sahaja risau dijangkiti Covid-19 tetapi dalam keadaan begitu, anak kecil mula membuat ‘perangai’ serta meragam kerana terpaksa berpanas ketika menunggu giliran.

Ya, saya faham pihak pengurusan mungkin berfikiran bahawa pengunjung sudah lengkap vaksin, mungkin ada juga yang sudah dapat dos penggalak. Namun, itu bukan jaminan seseorang tidak boleh dijangkiti Covid-19, lebih-lebih lagi turut melibatkan nyawa kanak-kanak yang tiada perlindungan vaksin.

Janganlah disebabkan mahu mengejar untung semata-mata sehingga sanggup membahayakan nyawa orang ramai. Tidak salah jika mengekalkan SOP sedia ada. Saya yakin pengunjung akan faham sekiranya terpaksa menunggu lama selagi ia memberi keselamatan kepada dirinya dan keluarga.

Harap pihak pengurusan zoo lebih peka berhubung isu ini dengan kembali mengetatkan semula SOP kepada pengunjung. Jika terus begini dan memandang ringan tentang jangkitan Covid-19 dengan alasan sudah divaksin, pastinya negara tidak akan bebas daripada wabak tersebut selama-lamanya.",2025-08-08
Utusan Malaysia,Kru kapal layar dikhuatiri lemas selepas terjatuh dari bot - Utusan Malaysia,https://www.utusan.com.my/nasional/2022/05/kru-kapal-layar-dikhuatiri-lemas-selepas-terjatuh-dari-bot/,2022-05-12,,"LANGKAWI: Seorang kru kapal layar dikhuatiri lemas selepas hilang dipercayai terjatuh dari bot yang dinaikinya di perairan Kuah di sini semalam.

Ketua Polis Daerah Langkawi, Asisten Komisioner Shariman Ashari berkata, polis menerima laporan mengenai kejadian itu daripada pemancing yang dalam perjalanan pulang ke Royal Langkawi Yacht Club di sini pada pukul 6.15 petang.

Menurutnya, berdasarkan siasatan awal, mangsa, Ahmad Nur Hassanuddin Ibrahim, 23, dipercayai terjatuh dari bot tersebut ketika cuba mengejar kapal layar selepas terlewat hadir tugas dan kapal layar yang patut dinaiki berlepas pada pukul 4.30 petang.

“Lebih kurang pukul 5 petang, sebuah bot pemancing yang pulang dari Pulau Bumbun menghala ke Royal Langkawi Yacht Club telah menemukan sebuah bot kecil tanpa orang dan mendapati sepasang selipar serta satu topi terapung berhampiran bot kecil berkenaan.

“Pemancing tersebut kemudiannya menghubungi pihak polis,” katanya dalam satu kenyataan di sini hari ini.

Mangsa yang berasal dari Alor Setar dan masih bujang merupakan kru kapal layar, Sunset Dinner Cruise.

Menurutnya, operasi mencari dan menyelamat dijalankan oleh Pasukan Polis Marin (PPM), Agensi Penguatkuasaan Maritim Malaysia (Maritim Malaysia), Jabatan Bomba dan Penyelamat (JBPM) serta Angkatan Pertahanan Awam (APM).

Shariman memberitahu, sehingga kini mangsa masih belum ditemukan dan SAR ditangguhkan pada pukul 8.50 malam semalam.

Katanya, operasi mencari dan menyelamat mangsa terlibat akan disambung pada pagi ini.",2025-08-08
Utusan Malaysia,ANC pecat Zuma sebagai ketua negara Afrika Selatan - Utusan Malaysia,https://www.utusan.com.my/nasional/2018/02/anc-pecat-zuma-sebagai-ketua-negara-afrika-selatan/,2018-02-13,,"PRETORIA 13 Feb. – Jawatankuasa eksekutif Parti Kongres Kebangsaan Afrika (ANC) hari ini memecat Presiden Afrika Selatan, Jacob Zuma sebagai ketua negara ini, kata seorang anggota kanan parti selepas mesyuarat tertinggi parti selama 13 jam. Sejak Timbalan Presiden, Cyril Ramaphosa dilantik mengetuai ANC Disember lalu, Zuma berdepan gesaan daripada parti itu untuk menamatkan pemerintahan Zuma yang di selubungi kontroversi.",2025-08-08
Utusan Malaysia,"Dron haram di lapangan terbang, kerajaan Britain perketat undang-undang - Utusan Malaysia",https://www.utusan.com.my/nasional/2019/01/dron-haram-di-lapangan-terbang-kerajaan-britain-perketat-undang-undang/,2019-01-09,,"LONDON 9 Jan. – Kerajaan Britain bercadang memperketatkan undang-undang bagi menangani penggunaan dron haram selepas penerbangan di lapangan terbang Gatwick dan Heathrow terganggu. Menteri di Pejabat Kabinet, David Lidington dalam temu bual bersama ITV berkata, kerajaan kini sedang mengkaji untuk melihat sama ada terdapat cara untuk memperketatkan undang-undang.",2025-08-08
Utusan Malaysia,Solskjaer pengurus sementara Red Devils - Utusan Malaysia,https://www.utusan.com.my/nasional/2018/12/solskjaer-pengurus-sementara-red-devils/,2018-12-19,,"LONDON 19 Dis. – Manchester United secara tidak sengaja mengesahkan Ole Gunnar Solskjaer selaku pengurus sementara kelab itu. Jose Mourinho dipecat, semalam dengan Red Devils kini menghuni kedudukan keenam dalam carta Liga Perdana Inggeris, 19 mata ketinggalan di belakang musuh ketat Liverpool ekoran kekalahan 1-3 di tangan kelab Anfield itu, hujung minggu lepas. Solskjaer mengisi kekosongan jawatan itu sehingga penghujung musim bagi membantu United yang kini berdepan kemerosotan prestasi.",2025-08-08
Utusan Malaysia,Sampah bertambah 23 peratus di bulan Ramadan - MPKB-BRI,https://www.utusan.com.my/nasional/2023/03/sampah-bertambah-23-peratus-di-bulan-ramadan-mpkb-bri/,2023-03-30,,"KOTA BHARU: Majlis Perbandaran Kota Bha­ru-Bandar Raya Islam (MPKB-BRI) mengutip se­banyak 430 tan sampah setiap hari di bulan Ramadan berbanding 350 tan pada hari-hari biasa. Yang Dipertuanya, Ros­nazli Amin berkata, peningkatan sehingga 23 peratus itu bermula awal Ramadan lalu melibatkan sisa-sisa makan berbuka puasa dari pengguna dan peniaga.",2025-08-08
Utusan Malaysia,370 kenderaan diperiksa lepas asap hitam - Utusan Malaysia,https://www.utusan.com.my/nasional/2023/01/370-kenderaan-diperiksa-lepas-asap-hitam/,2023-01-19,,"KUALA TERENGGANU : Jabatan Alam Sekitar (JAS) negeri Terengganu memeriksa sebanyak 370 kenderaan pada dua operasi pelepasan asap hitam di Setiu dan Dungun, semalam.

Pengarahnya, Ramli Abd. Rahman berkata, JAS mengeluarkan sebanyak tujuh notis arahan dan tiga kompaun kepada pemilik kenderaan yang dikesan melepaskan asap hitam pada dua operasi tersebut.

Menurutnya, kesemua kenderaan itu telah diperiksa secara visual dan enam daripadanya telah menjalani ujian meter asap.

“Notis arahan dan kompaun dikeluarkan mengikut Seksyen 48A, Akta Kualiti Alam Sekeliling 1974.

“Sehubungan itu, pemilik kenderaan berenjin diesel diingatkan supaya memastikan kenderaan berada dalam keadaan yang baik dan mematuhi Peraturan-Peraturan Kualiti Alam Sekeliling (Kawalan Pelepasan Daripada Enjin Diesel) 1996, Akta Kualiti Alam Sekitar 1974,” katanya dalam satu kenyataan hari ini.

Tambahnya, seramai 12 anggota penguatkuasa dari Unit Kenderaan Bermotor JAS negeri Terengganu dan 10 pasukan Polis Diraja Malaysia (PDRM), Cawangan Trafik Ibu Pejabat Polis Daerah Setiu serta daerah Dungun terlibat dalam operasi tersebut.

Katanya, operasi itu juga turut memberi tumpuan kepada penguatkuasaan pelepasan asap hitam yang tertakluk di bawah Peraturan-Peraturan Kualiti Alam Sekeliling (Kawalan Pelepasan Daripada Enjin Diesel) 1996.

“JAS Terengganu akan meneruskan operasi seperti ini secara berkala untuk memberi kesedaran kepada pemilik kenderaan untuk sentiasa mematuhi pelepasan asap hitam melalui ekzos kenderaan mengikut spesifikasi yang dibenarkan.

“Ini kerana pelepasan asap hitam berlebihan berisiko memberi kesan buruk kepada kualiti udara dan kesihatan manusia serta alam sekitar,” ujarnya.",2025-08-08
