News_Source,Title,Source_URL,Publish_Date,Category,Summary,Scrape_Date
Utusan Malaysia,Syarikat Australia melabur RM2.8b - Utusan Malaysia,https://www.utusan.com.my/nasional/2019/06/syarikat-australia-melabur-rm2-8b/,2019-06-19,,"KUALA LUMPUR 18 Jun – Malaysia mencatatkan pelaburan berjumlah RM2.8 bilion menerusi 350 projek daripada syarikat Australia setakat 2018. Pengerusi Lembaga Pembangunan Pelaburan Malaysia (MIDA), Datuk Abdul Majid Ahmad Khan berkata, projek-projek berkenaan telah mencipta sebanyak 22,000 peluang pekerjaan di negara ini. Katanya, setakat 2018 juga sebanyak 382 projek berkaitan peralatan perubatan telah dilaksanakan dengan pelaburan bernilai RM18.4 bilion dan 71,000 peluang pekerjaan.",2025-08-11
Utusan Malaysia,Projek Landasan Berkembar Elektrik Gemas-JB 85 peratus siap - Utusan Malaysia,https://www.utusan.com.my/nasional/2022/11/projek-landasan-berkembar-elektrik-gemas-jb-85-peratus-siap/,2022-11-15,,"KLUANG: Projek Landasan Berkembar Elektrik (PLBE) antara Gemas-Johor Bahru berjalan lancar dan mencapai 85 peratus siap.

Menteri Pengangkutan, Datuk Seri Wee Ka Siong berkata, projek tersebut dijangka siap sepenuhnya pada pertengahan tahun depan.

Menurutnya, KTM sedang menunggu sebuah depot yang sedang dibuat di Kempas untuk siap dan memerlukan sedikit masa.

“Projek landasan berkembar sepanjang 192 kilometer itu akan melalui 11 stesen dengan tren berkuasa 25,000 voltan dan akan bergerak selaju 140 kilometer sejam dengan anggaran masa perjalanan dari KL Sentral ke JB Sentral adalah 3 jam 30 minit,” katanya kepada pemberita selepas meninjau Stesen KTM Kluang, di sini hari ini.

Ka Siong yang juga Presiden MCA berkata, sebelum ini timbul isu melibatkan sebuah kuil di sini yang berdepan tindakan dirobohkan kerana kawasan itu termasuk dalam projek pembinaan landasan berkembar telah diselesaikan dengan baik.

“Kita sentiasa menghormati sensitiviti kaum dan agama. Atas dasar itu, saya telah mengarahkan pihak yang berkaitan untuk tidak merobohkan mana-mana bahagian kuil tersebut walaupun pagarnya.

“Semua bersetuju bahawa masalah ini ditangani dengan harmoni dan saya beri jaminan perkara ini dapat dilakukan dengan baik,” katanya.

Ditanya dakwaan Setiausaha Agung Pas, Datuk Seri Takiyuddin Hassan yang mengesahkan Barisan Nasional (BN) dan Perikatan Nasional (PN) akan bergabung membentuk kerajaan selepas Pilihan Raya Umum Ke-15 (PRU15), Ka Siong menegaskan BN belum pernah bersemuka dengan pemimpin daripada PN.

“Soal ini tidak timbul kerana tidak pernah ada perbincangan, saya selaku Naib Pengerusi BN pun tidak mengetahui perkara itu dan tidak pasti dari mana datangnya maklumat sebegini,” katanya.

Dalam satu Ceramah Perdana PRU15 di Kampung Kubang Kiat, Kota Bharu, Kelantan, semalam Takiyuddin menyatakan keyakinan PN dapat membentuk kerajaan hasil gabungan dengan parti lain, terutamanya BN.

Pengerusi PN, Tan Sri Muhyiddin Yassin pula menegaskan beliau tidak pernah memberi mandat kepada Takiyuddin untuk berunding dengan BN bagi tujuan membentuk kerajaan selepas PRU15.",2025-08-11
Utusan Malaysia,Bukan soal buka aib dicabul tetapi demi kesedaran kepada wanita - Elly Ariffin - Utusan Malaysia,https://www.utusan.com.my/gaya/hiburan/2024/03/bukan-soal-buka-aib-dicabul-tetapi-demi-kesedaran-kepada-wanita-elly-ariffin/,2024-03-08,,"KUALA LUMPUR : Pelakon dan pengacara, Elly Ariffin, menafikan sengaja menjual kisah pengalamannya dicabul seorang pengamal perubatan hanya kerana mahu meraih simpati atau perhatian warganet.

Bercakap kepada Utusan Malaysia, Elly atau nama sebenarnya Nurul Elyana Kamalul Arifin,35, berkata, tujuan utama dia berani dan terbuka untuk berkongsi pengalaman hitam itu kerana mahu menyebarkan kesedaran kepada semua kaum wanita.

“Tiada niat lain untuk ceritakan perkara yang mengakibatkan saya trauma dalam hidup itu melainkan untuk menyebarkan kesedaran. Saya nak beritahu kepada semua kaum wanita yang pernah alami situasi sama atau lebih teruk daripada saya, supaya mereka tahu bahawa mereka bukan sendirian.

“Ini bukan soal membuka aib. Sebagaimana saya, tentunya mereka yang menjadi mangsa juga sedang bergelut untuk mengatasi trauma yang dialami. Jujurnya, ada saja antara teman-teman perempuan saya yang alami situasi lebih kurang sama dan mereka masih lagi dalam keadaan trauma.

“Saya sedih bila dapat tahu yang hak wanita ini seperti tidak dapat ditegakkan. Sebab itu tujuan saya adalah untuk menegakkan hak wanita,”katanya ketika dihubungi, di sini,hari ini.

Selain itu, kata Elly, dia sedia maklum kemungkinan berdepan dengan kecaman, kritikan dan tuduhan pelbagai pihak apabila bertindak menyuarakan perkara tersebut kepada umum.

Bagaimanapun, Elly berpandangan, seharusnya masyarakat tidak mudah menghakimi kerana apa yang penting adalah wanita yang menjadi mangsa dalam situasi trauma mempunyai sistem sokongan yang kuat.

“Ada wanita yang jadi mangsa takut nak bersuara sebab bimbang kena kecaman macam apa yang sedang saya alami sekarang. Selepas bersuara, saya dikecam, dituduh macam-macam, dipersalahkan, akhirnya wanita juga dipersalahkan.

“Apa sahaja situasi, perempuan salah, imej seksilah, tak tutup auratlah, tak fikir panjanglah. Lama-lama mangsa takut nak bersuara dan pendam sendiri. Itu sebab saya nak beritahu bahawa kita sebagai wanita berhak untuk bersuara.

“Berhak untuk mendapat sokongan daripada sesiapa sahaja dan berhak mempertahankan kepercayaan kami walaupun kami dianggap ‘fragile’.

“Wanita selalu dilihat bak golongan minoriti hingga adakala tak dipandang, diperlekehkan, diambil remeh dan dipersalahkan,”katanya.

Dalam pada itu, pelakon filem Korsakoff ini berharap semua pihak bersikap lebih berperikemanusiaan dan tidak mudah meletakkan kesalahan kepada wanita yang menjadi mangsa.

Malah, katanya, tidak adil juga seandainya sesuatu isu itu sering dianggap sebagai isu yang remeh sedangkan wanita yang menjadi mangsa sedang berdepan dengan keadaan yang sukar.

“Kita tak tahu apa sebenarnya yang dialami oleh seseorang mangsa itu dan bagaimana dia atasi trauma dan kesukaran yang dilalui. Jadi, janganlah mudah meletakkan kesalahan atau judgemental.

“Andai perkara yang saya alami atau wanita yang senasib dengan saya ini dialami oleh isteri, adik, kakak, atau saudara-mara anda sendiri, adakah anda akan bersikap judgemental juga?

“Kita sebagai kaum wanita sama-sama kena saling menyokong. Apalagi untuk situasi begini. Saya juga nak beritahu kepada semua wanita supaya jangan putus asa untuk bangkit dari trauma. Sebagai contoh, diri saya sendiri. Saya percaya kita mampu bangkit dan terus berdiri,”katanya.

Semalam, Elly mendedahkan kepada umum bahawa dia pernah dicabul seorang lelaki berstatus pengamal perubatan yang merupakan kenalan keluarga sekitar dua tahun lalu.

Dakwanya, kejadian tersebut berlaku ketika dia ke kediaman individu berkenaan seorang diri untuk mengambil air penawar.

Sekitar tiga hari kejadian, Elly bertindak membuat laporan polis di Balai Polis Pudu, Kuala Lumpur dan individu tersebut kemudiannya dihadapkan ke mahkamah dan mengaku bersalah dan telah bebas selepas membayar saman.

Bagaimanapun  kejadian tersebut sehingga kini mengakibatkan Elly menghadapi trauma yang berpanjangan.",2025-08-11
Utusan Malaysia,"Coca-Cola Malaysia sumbang RM250,000, persediaan bantuan bencana alam - Utusan Malaysia",https://www.utusan.com.my/berita/2023/10/coca-cola-malaysia-sumbang-rm250000-persediaan-bantuan-bencana-alam/,2023-10-24,,"SEREMBAN: Pengeluar minuman terkemuka, Coca-Cola hari ini memberi sumbangan bernilai lebih RM250,000 sebagai persediaan menghadapi bencana alam terutamanya banjir di negara ini.

Sumbangan tersebut diberikan kepada Yayasan Ikhlas yang aktif dalam gerak kerja membantu masyarakat semasa bencana alam.

Ia telah disampaikan oleh Pengarah Hal Ehwal Awam, Komunikasi dan Kelestarian, Kumpulan Pelaburan Pembotolan Coca-Cola untuk Malaysia, Singapura dan Brunei, Khairul Anwar Ab. Gahani kepada Pengarah Perhubungan Korporat Yayasan Ikhlas, Ir. Kamaruddin Kassim pada majlis di kilang pembotolan Coca-Cola dekat Bandar Enstek di sini hari ini.

Yang turut hadir, Pengarah Bahagian Pengurusan Latihan, Angkatan Pertahanan Awam (APM), Kolonel (PA) Fazlisyah Muslim.

Khairul Anwar berkata, Coca-Cola berharap sumbangan yang disampaikan itu akan membantu Yayasan Ikhlas yang berganding bahu dengan APM membuat persiapan awal bagi menghadapi bencana alam seperti banjir.

Menurutnya, sebanyak RM250,000 adalah dalam bentuk wang tunai dan 120,000 botol air minuman.

“Melalui perkongsian kami dengan Yayasan Ikhlas, Coca-Cola berharap dapat memberikan bantuan kepada mereka yang terjejas akibat bencana alam dan berusaha ke arah membina daya tahan ketika bencana alam,” katanya.

Sementara itu, Kamaruddin berkata, ini adalah tahun kedua yayasan itu menjalin kerjasama dengan Coca-Cola dalam usaha bantuan kepada mangsa bencana alam.

Katanya, sebahagian daripada sumbangan wang tunai itu akan digunakan untuk menyediakan dapur berpusat di kawasan yang dilanda bencana alam seperti banjir.

“Dapur berpusat ini penting kerana lazimnya mangsa banjir menghabiskan banyak masa membersih rumah yang ditenggelami air selain peralatan memasak yang telah rosak.

“Kami akan menyediakan makanan menggunakan kemudahan dapur berpusat dan mengagihkannya kepada mangsa banjir terutamanya kanak-kanak,” ujarnya.- UTUSAN.",2025-08-11
Utusan Malaysia,Yasser terpaksa lupakan Piala Dunia 2022,https://www.utusan.com.my/top/2022/11/yasser-terpaksa-lupakan-piala-dunia-2022/,2022-11-23,,"Al-RAYYAN, Qatar: Ketika seluruh Arab Saudi masih meraikan kejayaan menewaskan Argentina 2-1, lain pula cerita buat pemain pertahanannya, Yasser Al-Shahrani yang terpaksa melupakan saingan Piala Dunia Qatar 2022.

Ini kerana Yasser perlu menjalani pembedahan selepas mengalami kecederaan serius di bahagian muka ketika kemenangan mengejut Arab Saudi ke atas Argentina dalam saingan Kumpulan C, semalam.

Dalam perlawanan tersebut, Yasser rebah di atas padang selepas bertembung dengan penjaga golnya, Mohammed Al-Owais pada masa kecederaan permainan dan dia terpaksa diusung keluar dengan pengusung.

Dia dilaporkan mengalami kecederaan retak tulang rahang dan tulang wajah berikutan insiden itu.

“Yasser Al-Shahrani mendapatkan rawatan di Hospital National Guard di Riyadh dan akan menjalani pembedahan dalam masa terdekat sebagai salah satu langkah diambil staf perubatan untuk merawat kecederaan dialami,” kata Persekutuan Bola Sepak Arab Saudi.

Setakat ini tiada kenyataan lanjut daripada pengurusan Badan Induk Bola Sepak negara itu mengenai penyertaan pemain itu bagi dua aksi peringkat kumpulan seterusnya.",2025-08-11
Utusan Malaysia,Dortmund belasah Atletico ketika Sancho jaring gol pertama Liga Juara-juara - Utusan Malaysia,https://www.utusan.com.my/nasional/2018/10/dortmund-belasah-atletico-ketika-sancho-jaring-gol-pertama-liga-juara-juara/,2018-10-25,,"DORTMUND (Jerman) 25 Okt. – Borussia Dortmund mengejutkan Atletico Madrid dengan jaringan 4-0 sekali gus semakin menghampiri pusingan kalah mati, ketika pemain remaja Inggeris, Jadon Sancho menjarikan gol pertamanya. Ia adalah kekalahan terburuk Diego Simeone sejak tujuh tahun membimbing Atletico dan meletakkan Dortmund di kemuncak kumpulan A dengan kedua-dua pasukan telah menewaskan Club Brugge dan Monaco. “Anda tidak boleh bayangkan ia.",2025-08-11
Utusan Malaysia,Izreen Azminda selamat melahirkan bayi lelaki - Utusan Malaysia,https://www.utusan.com.my/terkini/2021/09/izreen-azminda-selamat-melahirkan-bayi-lelaki/,2021-09-22,,"PETALING JAYA: Pelakon berkaliber, Izreen Azminda memaklumkan dia selamat menimang cahaya mata lelaki, kira-kira jam 9.06 pagi, semalam.

Menerusi entri Instagram, Izreen berkongsi perkhabaran gembira itu dengan memuat naik sekeping gambar yang memaparkan anakandanya itu walaupun hanya separuh sahaja.

Sehubungan itu, dia turut berkesempatan menzahirkan ucapan terima kasih buat semua yang tidak lekang mendoakan kesejahteraan dirinya dan bayi.

“Alhamdulillah, lahirlah seorang lagi putera dalam keluarga kecil kami.

“Terima kasih buat semua yang mendoakan mama dan bayi,” kongsinya di Instagram.

Tinjauan Utusan Malaysia mendapati, rata-rata warganet dan rakan artis mengucapkan tahniah buat kedua pasangan itu sekali gus menitipkan doa agar bayi tersebut sentiasa terpelihara dan sihat.

Sebagai informasi, bayi yang baru dilahirkan ini merupakan anak kedua hasil perkahwinannya bersama pemuzik terkenal, Ude yang dikahwini pada tanggal 8 Ogos 2017.",2025-08-11
Utusan Malaysia,Rumah Merdeka Aminah ikon pelancongan Melaka -,https://www.utusan.com.my/berita/2022/08/rumah-merdeka-aminah-ikon-pelancongan-melaka/,2022-08-23,,"MELAKA: Rumah Merdeka yang terletak di Kampung Morten di sini menggamit perhatian pelancong setiap tahun kerana dihiasi pelbagai saiz bendera sempena bulan kemerdekaan.

Bercakap kepada Utusan Malaysia, pemilik, Aminah Abu Bakar, 71, berkata, idea menghias landskap dan rumah dengan hiasan patriotik telah dimulakan ibunya sejak lebih 50 tahun lalu.

Katanya, legasi itu diteruskan sehingga hari ini dan Rumah Merdeka dianggap antara ikon pelancongan di Melaka.

“Arwah ibu yang mulakan dulu kerana dia suka menghias rumah dengan pelbagai bendera setiap kali masuk bulan Ogos. Saya bersama adik-beradik lain akan membantu ibu dan lama-kelamaan terbit minat yang sama.

“Saya tidak pernah jemu untuk menunjukkan rasa cinta kepada negara. Semangat ini juga saya terapkan kepada cucu yang berusia setahun hingga sembilan tahun dan mereka turut teruja menyambut Bulan Kemerdekaan.

“Rasa tenang melihat Jalur Gemilang berkibar di sekeliling rumah. Rumah ini tampak meriah dan berseri dengan pelbagai hiasan termasuk bendera Malaysia gergasi yang dicat di atas bumbung,” katanya ketika ditemui.

Tambah Aminah, dia sedang mengumpul wang kira-kira RM1,500 untuk mengecat semula bendera gergasi yang semakin kusam kerana faktor cuaca.

Menurutnya, lapisan cat baharu perlu diletakkan pada bendera tersebut setiap dua tahun sekali.

“Baru-baru ini, ada pihak datang beritahu mereka akan beri peruntukan untuk mengecat semula bendera gergasi. Setelah menunggu hampir dua minggu masih tiada perkembangan menyebabkan saya nekad guna wang sendiri saja.

“Warnanya semakin pudar kerana sudah tiga tahun tidak dibaik pulih. Jalur Gemilang gergasi ini merupakan antara tarikan pengunjung ke sini dan ia perlu dipastikan dalam keadaan baik serta ceria,” ujarnya.",2025-08-11
Utusan Malaysia,"PBT diarah pantau semua longkang, takungan - Utusan Malaysia",https://www.utusan.com.my/nasional/2021/05/pbt-diarah-pantau-semua-longkang-takungan/,2021-05-09,,"SEREMBAN: Kerajaan Negeri Sembilan mengarahkan kesemua pihak berkuasa tempatan (PBT)  memeriksa dan memantau saluran longkang sedia ada bagi mengelak berlakunya kejadian tidak diingini ketika musim hujan lebat berulang.

Menteri Besar, Datuk Seri Aminuddin Harun berkata, pihaknya melihat perkara itu sebagai satu yang secara serius dan berharap kejadian seperti seorang kanak-kanak tergelincir dan dibawa arus deras semalam tidak berulang.

“Saya dimaklumkan longkang yang dipercayai kanak-kanak itu terjatuh semalam penutupnya sudah tiada di situ. Dikatakan kanak-kanak itu tergelincir dan terjatuh akibat hujan lebat namun mangsa belum dijumpai sehingga kini.

“Oleh itu, saya memohon kepada semua PBT untuk melihat saluran dan takungan sedia ada bagi mengelakkan kejadian kanak-kanak tergelincir di longkang seperti ini berulang,” katanya kepada pemberita ketika mengadakan tinjauan operasi mencari Mohammad Syafiq Mustaqim Mohammad Fadly,8,  di kolam takungan air, Taman Arowana Impian, Seremban 2 hari ini.

Dalam kejadian pada pukul 4 petang itu, mangsa yang mesra dipanggil Aqim oleh ahli keluarganya tergelincir ketika bermain di longkang bersama abangnya berusia 10 tahun dan seorang rakan berusia 12 tahun di Flat Cempaka, Garden Avenue, Seremban 2.

Ketua Polis Daerah Seremban, Asisten Komisioner Mohd. Said Ibrahim berkata, mangsa dikatakan tergelincir ketika bermain di longkang tersebut dan sewaktu kejadian, hujan agak lebat dan dipercayai mangsa dihanyutkan dalam air deras.

Sehingga kini, mangsa masih belum ditemukan selepas operasi mencari dilakukan sejak petang semalam.",2025-08-11
Utusan Malaysia,"Penduduk di pesisir pantai, muara sungai dinasihat waspada air pasang besar - Utusan Malaysia",https://www.utusan.com.my/nasional/2022/12/penduduk-di-pesisir-pantai-muara-sungai-dinasihat-waspada-air-pasang-besar/,2022-12-10,,"KUALA TERENGGANU: Penduduk di pesisir pantai dan kawasan rendah di muara sungai dinasihatkan berwaspada dengan fenomena air pasang besar yang dijangka berlaku sehingga Rabu ini.

Menurut Pengarah Angkatan Pertahanan Awam Malaysia (APM) Terengganu, Mohd. Rosman Abdullah, fenomena berkenaan boleh menyebabkan paras ombak mencecah 2.7 sehingga 2.9 meter.

Beliau berkata, hujan lebat berterusan dan air pasang besar boleh mengakibatkan limpahan air secara luar biasa di kawasan berisiko yang mudah dinaiki air.

“Orang ramai terutama penduduk di kawasan rendah diseru berada dalam siap siaga untuk berpindah ke pusat pemindahan sementara (PPS) jika diarahkan pihak berkuasa.

“Kami khuatir sekiranya hujan lebat bertembung dengan air pasang besar yang lazimnya berlaku bermula 10 malam sehingga 1.30 pagi akan menyebabkan limpahan air.

“Selain itu orang ramai juga digalakkan menjauhi kawasan pesisir pantai semata-mata melihat ombak besar,” katanya ketika meninjau air pasang besar di Pantai Seberang Takir di sini, malam tadi.

Tambah Mohd. Rosman, sehingga malam ini terdapat tujuh PPS di seluruh negeri termasuk dua yang terbaharu di daerah Setiu melibatkan keseluruhan 324 orang mangsa.",2025-08-11
Utusan Malaysia,"Usah panik, bekalan gula masih cukup di Perlis",https://www.utusan.com.my/nasional/2023/05/usah-panik-bekalan-gula-masih-cukup-di-perlis/,2023-05-22,,ARAU: Kementerian Perdagangan Dalam Negeri dan Kos Sara Hidup (KPDN) Perlis mengakui wujud pembelian panik dalam kalangan pengguna di sekitar negeri ini sejak kelmarin bagi mendapatkan bekalan gula.,2025-08-11
Utusan Malaysia,Kisah pemburu madu tualang - Utusan Malaysia,https://www.utusan.com.my/nasional/2018/06/kisah-pemburu-madu-tualang/,2018-06-29,,"Dalam kegelapan malam di hutan hujan Ulu Muda di Sik, Kedah, dua lelaki yang hanya berbekalkan obor api dengan berani memanjat dahan-dahan tinggi dan berdepan dengan lebah-lebah berbisa semata-semata bagi mendapatkan madu yang cukup berharga, Mereka yang merupakan pencari madu tradisional ini adalah sebahagian daripada penduduk kampung yang menjelajah ke pelosok hutan paling dalam, menggadai nyawa setiap tahun mencari madu ‘eksklusif’ ini yang tersembunyi di dahan-dahan pokok tualang yang menjulang…

Sila Log Masuk atau Langgan untuk membaca berita sepenuhnya",2025-08-11
Utusan Malaysia,EU lulus undang-undang hak cipta - Utusan Malaysia,https://www.utusan.com.my/nasional/2018/09/eu-lulus-undang-undang-hak-cipta/,2018-09-12,,"STRASBOURG, Perancis – Parlimen Eropah semalam meluluskan rang udang-undang kontroversi Kesatuan Eropah (EU) yang memberikan lebih kuasa kepada syarikat berita dan rakaman terhadap gergasi internet seperti Google serta Facebook. Draf itu disokong media tradisional dalam usaha untuk menjana pendapatan pada era pengguna internet tidak lagi melanggan akhbar, manakala pendapatan daripada pengiklanan televisyen pula ditarik oleh platform online.",2025-08-11
Utusan Malaysia,Restoran Hameediyah edar nasi kandar percuma sempena Hari Malaysia - Utusan Malaysia,https://www.utusan.com.my/nasional/2023/09/restoran-hameediyah-edar-nasi-kandar-percuma-sempena-hari-malaysia/,2023-09-19,,"GEORGE TOWN: Restoran nasi kandar tertua negara, Restoran Hameediyah, baru-baru ini mengedarkan 100 bungkus nasi kandar percuma di sekitar Bukit Bintang, Kuala Lumpur sempena Hari Malaysia.

Tambah menarik, pekerja-pekerja restoran berkenaan mengedarkan bungkusan makanan itu dengan cara tradisional iaitu secara mengandar di atas bahu sama seperti cara makanan itu dijual sekitar tahun 1960-an dahulu.

Pengurus Restoran Hameediyah, Muhammad Riyaaz Syed Ibrahim berkata, pihaknya mengambil insiatif sempena Hari Malaysia untuk mengedarkan makanan kepada orang ramai yang berada di sekitar Bukit Bintang, Kuala Lumpur.

“Tahun lalu, kami mengambil pendekatan yang sama untuk menyemarakkan Hari Malaysia dengan mengedarkan nasi kandar percuma di Pulau Pinang.

”Tetapi tahun ini, kami memilih untuk mengedarkannya di Bukit Bintang bagi memperkenalkan budaya nasi kandar Pulau Pinang di Kuala Lumpur pula,” katanya di sini hari ini.

Menurutnya, inisiatif yang diambil oleh pekerja-pekerja restoran yang membawa periuk nasi kandar di dalam bakul rotan serta digalas dengan batang kayu itu sekali gus dapat membangkitkan nostalgia kepada orang ramai.

”Nasi kandar bukan sahaja popular di Pulau Pinang, malah ia menjadi satu budaya makanan di negara ini.

”Orang ramai di Kuala Lumpur tertarik melihat cara nasi kandar dibawa dengan cara original penjual nasi kandar di Pulau Pinang satu masa dulu,” katanya.

Tambahnya, selain membangkitkan nostalgia lama jualan nasi kandar, inisiatif yang diambil Restoran Hameediyah itu juga dapat memeriahkan lagi sambutan Hari Malaysia tahun ini.

”Hari Malaysia merupakan satu hari penyatuan masyarakat berbilang kaum di negara ini, jadi kami ambil peluang untuk meriahkan lagi sambutan ini.

“Selain itu, kami juga dapat perkenalkan jenama Restoran Hameediyah di luar Pulau Pinang agar masyarakat tahu outlet kami juga berada di Kuala Lumpur,” katanya.",2025-08-11
Utusan Malaysia,Tengku Razaleigh mahu tarik balik pembekuan akaun - Utusan Malaysia,https://www.utusan.com.my/nasional/2018/06/tengku-razaleigh-mahu-tarik-balik-pembekuan-akaun/,2018-06-28,,"KUALA LUMPUR 28 Jun – Calon Presiden UMNO, Tengku Razaleigh Hamzah akan berusaha menarik balik pembekuan akaun parti itu oleh Suruhanjaya Pencegahan Rasuah Malaysia (SPRM). TENGKU RAZALEIGH Beliau berkata, langkah itu supaya dana di dalam akaun tersebut boleh digunakan oleh parti secepat mungkin. Katanya, pembekuan itu telah dilakukan berlandaskan undang-undang tetapi parti akan melihat kepada langkah tertentu untuk mendapatkan semula dana tersebut. “SPRM telah mengambil langkah mengikut undang-undang.",2025-08-11
Utusan Malaysia,Polis Selangor selesai tiga kes letup ATM - Utusan Malaysia,https://www.utusan.com.my/nasional/2023/03/polis-selangor-selesai-tiga-kes-letup-atm/,2023-03-02,,"SHAH ALAM: Polis berjaya menyelesaikan tiga kes letupan mesin pengeluaran wang automatik (ATM) sekitar 2020 hingga tahun ini di sekitar daerah ini dan Klang selepas menahan tiga lelaki berusia 30 hingga 43 tahun dalam tiga serbuan berasingan, kelmarin.

Insiden terkini melibatkan peletupan dua buah mesin ATM sebuah bank dekat Setia Alam pada 23 Februari lalu apabila melibatkan kehilangan wang sebanyak RM267,150.

Bagaimanapun, Jabatan Siasatan Jenayah (JSJ) Ibu pejabat Polis Kontinjen (IPK) Selangor menahan kesemua suspek yang bekerja sebagai mekanik dalam operasi berasingan sekitar Meru, Klang dan Kuang, Rawang, kelmarin.

Ketua Polis Selangor, Datuk Hussein Omar Khan berkata, ketika serbuan mereka didapati sedang mencuci dakwat yang berada wang tersebut menggunakan cecair peluntur.

“Semasa ATM diletupkan kumpulan suspek ini didapati wang itu telah disemburkan dengan dakwat dari mesin tersebut. Siasatan mendapati ketiga-tiga mereka pernah terlibat dalam dua lagi kes letupan mesin ATM dari bank sama pada Disember 2020 dan Februari tahun lalu di Meru.

“Mereka memilih ATM dari bank sama ekoran masih menggunakan sistem mesin yang lama iaitu boleh ditebuk dan diletupkan dengan gas yang biasa digunakan bagi tujuan kimpalan besi,” katanya pada sidang akhbar hari ini.

Jelas beliau, berdasarkan siasatan juga mendapati dalang atau ketua kumpulan ini adalah seorang mekanik berusia 43 tahun yang ditahan di Kuang.

“Semasa dalangnya ditangkap kita turut merampas tong gas selain merampas kenderaan utiliti sukan (SUV) Mitsubishi ASX yang dipercayai digunakan semasa kejadian.

“Turut dirampas dalam tiga serbuan seperti wang tunai berjumlah RM202,400, gulungan kabel dan ‘signal jammer’ dan tiga telefon bimbit pelbagai jenama.

“Ketiga-tiga suspek juga adalah penagih dadah dan semakan mendapati mempunyai rekod lampau berkaitan jenayah dan dadah,” jelasnya.

Hussein menegaskan pihaknya kini dalam proses melengkapkan siasatan sebelum dirujuk kepada Timbalan Pendakwa Raya dengan kes disiasat mengikut Seksyen 436/379 Kanun Keseksaan.",2025-08-11
Utusan Malaysia,Ahli Parlimen Muar itu turut mempersoalkan kegagalan kerajaan,https://www.utusan.com.my/berita/2022/08/himpunan-mana-kapal-lcs-desak-kerajaan-tidak-lindungi-individu-terlibat-skandal/,2022-08-14,,"PETALING JAYA: Jawatankuasa Protes Mana Kapal ( LCS ) mendesak pihak kerajaan supaya menjawab segala tuntutan berkaitan skandal kapal tempur pesisir pantai (LCS).

Presiden Parti Ikatan Demokratik Malaysia (MUDA), Syed Saddiq Abdul Rahman berkata, kerajaan seharusnya mengambil tindakan selain tidak melindungi mana-mana individu yang terlibat dalam skandal terbabit.

Ahli Parlimen Muar itu turut mempersoalkan kegagalan kerajaan menjawab berhubung aduan dikemukakan bekas Panglima Tentera Laut, Tan Sri Dr Abdul Aziz Jaafar sebelum ini berhubung pelaksanaan projek kapal LCS terbabit.

Dalam laporan prosiding Jawatankuasa Kira-kira Wang Negara (PAC) pada 27 Julai tahun lalu, Abdul Aziz memaklumkan beliau mengemukakan sekurang-kurangnya 10 surat teguran, surat tidak puas hati, surat untuk memaklumkan pendirian TLDM.

“Ia termasuk lima surat kepada Menteri Pertahanan, satu surat kepada Ketua Setiausaha Perbendaharaan, satu surat kepada Ketua Setiausaha Negara dan turut mengutuskan dua surat kepada Perdana Menteri.

“Mereka patut bertanggungjawab, masa diambil untuk menyiasat tidak logik. Perlu diambil tindakan terhadap ‘jerung’ bukannya ikan bilis yang dijadikan kambing hitam.

“Kita mendesak kerajaan menjawab segala tuntutan dan persoalan. Ini termasuk surat yang tidak dijawab, proses sub kontraktor tiga lapisan, kos yang meningkat sebanyak 300 peratus, malah, ada pekerja ditamatkan kontrak sejak 2017 lagi,” katanya ketika ditemui selepas himpunan Mana Kapal LCS di hadapan Sogo di Jalan Tuanku Abdul Rahman di sini tadi.

Hampir 100 peserta menghadiri himpunan bermula kira-kira pukul 2 petang dan berlangsung secara aman itu.

Dalam himpunan selama satu jam 30 minit itu, lebih 100 anggota dan pegawai polis di sekitar pusat beli tersebut.

Selain Syed Saddiq, himpunan itu turut dihadiri Naib Presiden PKR, Nik Nazmi Nik Ahmad; Naib Setiausaha Agung Muda, Amir Abd Hadi; Naib Ketua Pemuda Amanah, Abbas Azmi dan peguam aktivis, Siti Kassim.

Beliau turut menyifatkan kerajaan tidak bersikap telus berkaitan skandal tersebut.

“Kita tidak mahu rakyat tertipu lagi, cukup dengan kes 1MDB yang katanya untuk rakyat,” ujarnya.

Sementara itu, Naib Presiden MUDA, Amir Abd Hadi menegaskan himpunan ini membuktikan rakyat boleh bersuara melalui sistem demokrasi di bawah Perkara 10 Perlembagaan Persekutuan.

“Rakyat boleh bersuara apabila ada kerajaan atau pimpinan melakukan perkara salah yang kita rasakan berlaku ketirisan, kita boleh suarakan,” ujarnya.

Himpunan Mana Kapal LCS bagi menuntut kerajaan segera menubuhkan Suruhanjaya Siasatan Diraja (RCI) bagi menyiasat segala salah laku yang berlaku selain Menteri Pertahanan, Datuk Seri Hishammuddin Hussein meletak jawatan kerana didakwa culas dalam tugasnya dan gagal menjadi menteri yang telus.

Ketiga, penganjur menuntut kerajaan menjawab berhubung aduan dikemukakan bekas Panglima Tentera Laut, Tan Sri Dr Abdul Aziz Jaafar sebelum ini berhubung pelaksanaan projek kapal LCS terbabit.",2025-08-11
Utusan Malaysia,Takut gemuk bila henti merokok - Utusan Malaysia,https://www.utusan.com.my/nasional/2018/12/takut-gemuk-bila-henti-merokok/,2018-12-02,,"JIKA mengikut garis panduan perubatan, NRT merupakan antara ubatan pertama digunakan bagi membantu mereka yang ketagih nikotina disebabkan oleh rokok. Di Malaysia, ada dua jenis NRT iaitu dalam bentuk gula-gula getah dan tampalan (patches) bagi membantu mereka untuk berhenti merokok. NRT menggantikan nikotina di dalam rokok untuk satu jangka masa dan dosnya akan dikurangkan mengikut keadaan individu dan akhirnya menghentikan rawatan.",2025-08-11
Utusan Malaysia,Robot belum sedia ganti manusia - Utusan Malaysia,https://www.utusan.com.my/rencana/forum/2022/01/robot-belum-sedia-ganti-manusia/,2022-01-19,,"SAUDARA PENGARANG,

ZAMAN Revolusi Perindustrian 4.0 (IR 4.0) bermula sejak 10 tahun lalu  di negara-negara Barat seperti Jerman dalam bidang pembuatan. Kini kesannya mula dirasai oleh industri berkaitan. Teknologi baharu seperti blockchain , kepintaran buatan (AI), robotik, internet pelbagai benda (ioT) dan data raya adalah antara kerangka utama kepada komponen tersebut.

Bagi menghadapi impak tersebut, kerajaan mengambil langkah progresif dengan memperkenalkan Polisi IR 4.0 Negara bagi memandu kementerian dan agensi di bawahnya memformulasi strategi serta merangka pelan tindakan bagi mengoptimumkan sumber sedia ada untuk dikoordinasikan dalam era kemunculan teknologi baharu.

Islam tidak pernah memandang inovasi, kreativiti dan teknologi sebagai satu masalah atau malapetaka. Sebaliknya, ia adalah perkara baharu yang perlu dimanfaatkan untuk kebaikan dan kelestarian hidup. IR 4.0 adalah perubahan yang menyaksikan teknologi robotik dan mesin sudah mula mengambil alih tugas sekali gus tugasan manusia dilihat lebih mencabar terutama dalam sektor pekerjaan.

Bagaimanapun, ilmu pengetahuan dan kemahiran manusia amat diperlukan dalam menyelenggara peralatan dan perisian tersebut. Senario itu memberi isyarat bahawa tenaga manusia masih mengawal segala inovasi moden tetapi ia memerlukan ilmu dan kemahiran yang perlu digilap dan dikemaskini dari semasa ke semasa.

Jika dilihat secara rambang, kursus-kursus yang ditawarkan terutama sejak penularan pandemik Covid-19  banyak berkaitan teknologi seperti  teknologi kewangan melibatkan blockchain , AI dan perisian moden yang menjadi pemangkin kepada IR 4.0.

Mengambil semangat sarjana dan cendekiawan yang pernah mengharumkan nama Islam dengan sumbangan idea dan teori mereka  dalam segenap bidang ilmu, sewajarnya kita ‘mewakafkan’ masa untuk meneroka bidang IR 4.0 yang berkaitan dengan kerjaya. Usaha sebegini penting kerana teknologi dan perisian  sememangnya bermanfaat dalam  meningkatkan produktiviti kerja.

Oleh yang demikian, pemain industri dilihat akan terus merevolusikan industri dengan penggunaan teknologi IR 4.0 sebagaimana dilihat pada ekonomi gig yang telah banyak menyediakan peluang pekerjaan di kala pandemik Covid-19 melanda.

MOHD. SHAHID MOHD.",2025-08-11
Utusan Malaysia,Pasaran modal Islam RM2.34 trilion,https://www.utusan.com.my/ekonomi/2023/08/pasaran-modal-islam-rm2-34-trilion/,2023-08-09,,"KUALA LUMPUR: Saiz pasaran modal Islam Malaysia berjumlah RM2.34 trilion setakat Jun lalu, bersamaan 64.5 peratus daripada jumlah pasaran modal negara. Ketua Pegawai Eksekutif Bursa Malaysia, Datuk Muhamad Umar Swift berkata, dengan kemajuan teknologi, jumlah berkenaan boleh terus bertambah baik kerana masih terdapat ruang untuk pasaran modal Islam berkembang. Beliau mengambil contoh, saiz pasaran teknologi kewangan (fintech) Islam dijangka mencecah AS$179 bilion (RM819.",2025-08-11
Utusan Malaysia,Keputusan Dr. Mahathir atas dasar kepentingan rakyat - Utusan Malaysia,https://www.utusan.com.my/nasional/2019/08/keputusan-dr-mahathir-atas-dasar-kepentingan-rakyat/,2019-08-13,,"PULAU PINANG 13 Julai – Keputusan yang dibuat oleh Perdana Menteri, Tun Dr. Mahathir Mohamad berhubung isu-isu kontroversi termasuk berkaitan tulisan Jawi, isu Dr. Zakir Naik dan sebagainya diputuskan atas dasar kepentingan rakyat berbilang kaum. Aktivis politik, Rahmad Isahak berkata, selain itu keputusan yang dikatakan sebagai keputusan yang dibuat seorang diri oleh Dr. Mahathir itu sebenarnya dilakukan untuk memartabatkan kedudukkan agama Islam disamping menjamin kestabilan, keselamatan dan ketenteraman awam.",2025-08-11
Utusan Malaysia,"Insentif pengecualian fi LKM kenderaan elektrik, OKU bermula esok dan 15 Mac - Utusan Malaysia",https://www.utusan.com.my/terkini/2022/02/insentif-pengecualian-fi-lkm-kenderaan-elektrik-oku-bermula-esok-dan-15-mac/,2022-02-14,,"PUTRAJAYA: Kementerian Pengangkutan memaklumkan pelaksanaan insentif pengecualian fi bagi Lesen Kenderaan Motor ( LKM ) kenderaan elektrik dan kenderaan orang kurang upaya (OKU) akan bermula masing-masing pada 15 Februari dan 15 Mac ini.

Menterinya, Datuk Seri Dr. Wee Ka Siong berkata, pengecualian bagi fi LKM kenderaan elektrik pula sudah bermula dari 1 Januari lalu sehingga 31 Disember 2025 dan ia membabitkan kenderaan yang dipacu oleh sumber elektrik sepenuhnya, sama ada yang dikuasakan dengan bateri.

“Bagaimanapun, ia tidak terpakai kepada mana-mana kenderaan motor jenis hybrid yang masih mempunyai enjin pembakaran dalaman sama ada dengan sumber petrol mahupun diesel. Permohonan bagi mendapatkan pengecualian ini adalah mulai esok,” katanya menerusi kenyataan akhbar, hari ini.

Dalam pada itu, bagi kenderaan OKU, Ka Siong berkata, pengecualian fi LKM sepenuhnya hanyalah terpakai kepada kenderaan motor yang diubah suai khas untuk kegunaan OKU dan bagi kenderaan motor yang tidak diubah suai, pengecualian hanya kepada Kenderaan Pemasangan Tempatan (CKD) dan Kereta Nasional.

“Kenderaan motor terbabit hendaklah didaftarkan dan dilesenkan di atas nama individu OKU tersebut, dan individu OKU hendaklah telah berdaftar serta mempunyai kad OKU yang dikeluarkan oleh Jabatan Kebajikan Masyarakat (JKM).

“Pengecualian juga dipanjangkan kepada kenderaan motor yang didaftarkan atau dimiliki oleh ibu bapa atau penjaga yang berdaftar dan mempunyai anak OKU serta pasangan suami atau isteri yang mempunyai pasangan OKU, dengan syarat individu OKU terbabit juga berdaftar dengan JKM,” katanya.

Katanya, mana-mana pemilik kenderaan yang terbabit dengan dua kategori pengecualian itu yang telah melesenkan kenderaan mereka mulai 1 Januari lalu, pemilik kenderaan atau wakil boleh hadir ke kaunter JPJ untuk menyerahkan balik LKM tersebut.

Malah Ka Siong berkata, mereka berhak dibayar dengan cara rebat apa-apa amaun sebagaimana yang ditetapkan.

“Tarikh mula permohonan boleh dikemukakan kepada JPJ dan pemilik kenderaan atau wakil boleh memohon bagi mendapatkan pengecualian LKM semula ke atas kenderaan mereka. Oramai boleh menghubungi talian perhubungan khidmat pelanggan JPJ bagi mendapatkan lain-lain maklumat dan perincian mengenai pelaksanaan insentif ini,” katanya.

Insentif pengecualian fi LKM bagi kenderaan elektrik dan OKU berkenaan diumumkan pada Bajet 2022 yang lalu.",2025-08-11
Utusan Malaysia,"Kes sembuh 22,970, atasi kes positif baharu 17,577",https://www.utusan.com.my/terkini/2021/09/kes-sembuh-22970-atasi-kes-positif-baharu-17577/,2021-09-17,,"PUTRAJAYA: Tempat kerja terus menjadi penyumbang tertinggi iaitu 11 daripada 19 kluster Covid-19, hari ini, dengan Perak menjadi penyumbang terbanyak, empat kluster.

Ketua Pengarah Kesihatan, Tan Sri Dr. Noor Hisham Abdullah berkata, selain tempat kerja, enam kluster komuniti dan dua kluster kumpulan berisiko tinggi.

Katanya, kluster tempat kerja didominasi Perak yang mencatatkan empat kluster diikuti Johor dan Selangor, masing-masing dua kluster manakala Melaka, Pahang dan Kuala Lumpur, masing-masing satu kes.

“Komuniti pula, Kelantan dan Pahang, masing-masing dua kluster manakala Kedah dan Sarawak, masing-masing satu kluster.

“Bagi kluster kumpulan berisiko tinggi, Johor mencatatkan dua kluster,” katanya dalam satu kenyataan hari ini.

Noor Hisham berkata, Malaysia mencatatkan penurunan kes positif Covid-19 iaitu 17,577 kes berbanding semalam, 18,815 kes sekali gus diatasi kes sembuh sebanyak 22,970 kes dengan 1,223 kes yang memerlukan rawatan di Unit Rawatan Rapi (ICU) dan 720 kes memerlukan alat bantuan pernafasan.

Katanya, Sarawak menjadi negeri terbanyak kes positif iaitu 3,480 kes diikuti Selangor (2,646), Johor (2,334), Perak (1,596), Sabah (1,533), Pulau Pinang (1,462) dan Kedah (1,173)

“Enam negeri mencatatkan kes tiga angka iaitu Kelantan (869) dan Pahang (832), Terengganu (719), Kuala Lumpur (366), Melaka (287), Negeri Sembilan (198)

“Perlis merekodkan 41 kes dan Putrajaya (31) manakala Labuan hanya 10 kes,” katanya.

Dalam perkara berkaitan kematian pula, Malaysia semalam, mencatatkan kematian sebenar akibat Covid-19 (purata tujuh hari) iaitu 107 kes sekali gus merekodkan penurunan kes berbanding kelmarin, 133 kes.

Rekod terbabit adalah setakat jam 7 petang, hari ini yang berdasarkan maklumat dikemaskini melalui laman web, https://covidnow.moh.gov.my, jumlah kematian sebenar pula hanya satu kes berbanding 19 kes kelmarin manakala bagi jumlah kes tertunggak yang tidak dilaporkan sebelum ini berlaku penurunan, sebanyak 346 kes berbanding kelmarin, 422 kes.

Jumlah kematian menjadikan jumlah terkini sebanyak 22,355 kes.

Sebanyak 105 daripada 346 kematian melibatkan kes yang dibawa ke hospital (BID) dengan jumlah keseluruhan kes BID sebanyak 4,263 kes.

Jika dibahagikan mengikut negeri, Selangor mencatatkan kematian dilaporkan 94 kes manakala kematian sebenar (purata tujuh hari), 10 kes diikuti Kedah (82/6), Johor (59/22), Sabah (47/16), Pulau Pinang (30/17), Sarawak (14/5), Terengganu (4/3), Melaka (4/3), Perak (3/9), Kelantan (3/5), Kuala Lumpur (3/3), Perlis (3/1), Pahang (0/3) dan Negeri Sembilan (0/2)

Bagaimana, Labuan dan Putrajaya tidak mencatatkan sebarang kematian bagi dua kategori itu.",2025-08-11
Utusan Malaysia,Mazlan ketua polis baharu Temerloh - Utusan Malaysia,https://www.utusan.com.my/berita/2023/08/mazlan-ketua-polis-baharu-temerloh/,2023-08-22,,"TEMERLOH: Ketua Polis Daerah Jerantut, Superintenden Mazlan Hassan dilantik sebagai Ketua Polis Temerloh yang baharu dengan pangkat Asisten Komisioner bermula hari ini.

Majlis serah tugas diadakan di pekarangan Ibu Pejabat Polis Daerah (IPD) Temerloh disaksikan Ketua Polis Pahang, Datuk Seri Yahaya Othman.

Mazlan berkata, beliau berterima kasih dengan Ketua Polis Pahang serta pengurusan kontinjen polis negeri atas pengurniaan pangkat Asisten Komisioner serta dilantik sebagai Ketua Polis Temerloh.

“Saya akan terus melaksanakan tanggungjawab dengan penuh integriti berasaskan tugas kepolisan supaya memastikan keamanan dan kesejahteraan masyarakat Temerloh.

“Namun, saya perlu mendapat kerjasama penuh daripada seluruh pegawai dan anggota IPD serta seluruh masyarakat di daerah Temerloh,” katanya di sink hari ini.

Dalam pada itu, Yahya berkata, Mazlan merupakan seorang pegawai polis yang mempunyai pengalaman luas dalam hal kepolisan berasaskan pernah menjawat sebagai Ketua Polis Maran dan Jerantut.

“Beliau (Mazlan) menitikberatkan soal integriti dan produktiviti dalam kepolisan semasa bertugas di daerah Maran dan Jerantut,” katanya.

Sementara itu, beliau berkata, polis negeri bersiap sedia bagi menghadapi Pilihan Raya Kecil (PRK) Dewan Undangan Negeri (DUN) Pelangai ekoran kematian penyandang, Datuk Seri Johari Harun yang terlibat nahas pesawat terhempas mengorbankan 10 mangsa di Elmina, Seksyen U16 di Shah Alam, Selangor, Khamis lalu.

Menurutnya, pihaknya akan menyusun pegawai dan anggota bertugas selepas Suruhanjaya Pilihan Raya (SPR) menetapkan tarikh bagi PRK kawasan berkenaan.",2025-08-11
Utusan Malaysia,30 kawasan berisiko tinggi penyalahgunaan dadah di Perak - Utusan Malaysia,https://www.utusan.com.my/nasional/2019/06/30-kawasan-berisiko-tinggi-penyalahgunaan-dadah-di-perak/,2019-06-17,,"IPOH 17 Jun – Kerajaan negeri melalui Agensi Antidadah Kebangsaan (AADK) mengenal pasti 30 kawasan berisiko tinggi dalam aktiviti penyalahgunaan dadah. Pengerusi Jawatankuasa Kesejahteraan Sosial, Pembangunan Wanita, Keluarga dan Kebajikan Masyarakat negeri, Wong May Ing berkata, daripada jumlah itu, tujuh kawasan berada dalam Daerah Larut, Matang dan Selama (LMS) diikuti lima kawasan masing-masing dalam Daerah Kerian dan Kinta.",2025-08-11
Utusan Malaysia,Mekanik dipenjara setahun cucuh isteri dengan gunting panas - Utusan Malaysia,https://www.utusan.com.my/berita/2023/03/mekanik-dipenjara-setahun-cucuh-isteri-dengan-gunting-panas/,2023-03-20,,"KUALA PILAH: Seorang mekanik yang sebelum ini mengaku tidak bersalah mencederakan isterinya dengan gunting panas dijatuhkan hukuman penjara setahun oleh Mahkamah Sesyen Kuala Pilah, di sini, hari ini.

Ia selepas tertuduh, Mohamad Faiz Shahruddin, 28, dari Gemas, Tampin menukar pengakuannya sebaik pertuduhan dibaca di hadapan Hakim, Norma Ismail.

Berdasarkan pertuduhan, tertuduh dengan sengaja mendatangkan cedera iaitu dengan cara mencucuh benda hangat iaitu sebilah gunting yang dipanaskan pada jari telunjuk kiri isterinya yang berusia 27 tahun.

Perbuatan itu dilakukan tertuduh di sebuah bengkel motosikal di Felda Jelai pada pukul 10.30 malam, 13 Disember tahun lalu.

Oleh itu, tertuduh melakukan kesalahan yang boleh dihukum mengikut Seksyen 324 Kanun Keseksaan dibaca bersama Seksyen 326A akta yang sama.

Norma kemudian menjatuhkan hukum penjara satu tahun dari tarikh dia ditangkap.

Mengikut fakta kes, kejadian itu berlaku ketika isteri tertuduh membantunya membaiki radio dan berlaku pertengkaran kerana isteri tertuduh tidak memegang betul radio yang sedang dibaiki.

Tertuduh mengambil gunting panas dan mencucuh ke jari telunjuk kiri isterinya selain tertuduh turut menumbuk kepala sebelah kanan.

Pada 16 Disember tahun lalu, tertuduh dihadapkan ke mahkamah sama namun tidak mengaku salah atas pertuduhan itu.

Pendakwaan kes dikendalikan Timbalan Pendakwa Raya Muhammad Amirul Noor Hashimi manakala tertuduh diwakili peguam dari Yayasan Bantuan Guaman Kebangsaan (YBGK).- UTUSAN.",2025-08-11
Utusan Malaysia,Isu bekalan beras putih diselesaikan - Utusan Malaysia,https://www.utusan.com.my/nasional/2023/09/isu-bekalan-beras-putih-diselesaikan/,2023-09-20,,"PETALING JAYA: Isu kekura­ngan beras putih tempatan di beberapa negeri dijangka dapat di­selesaikan dengan kemasukan bekalan baharu secara berpe­ringkat dalam tempoh sebulan ke negeri terlibat.

Di PERLIS, bermula kelmarin, Kawal Selia Padi dan Beras Perlis mula mengedarkan sebanyak 50 tan metrik beras putih menerusi empat pengilang sebagai intervensi bagi menyediakan bekalan berkenaan.

Pengerusi Jawatankuasa Pertanian dan Industri Asas Tani negeri, Razali Saad berkata, pihak Kawal Selia Padi dan Beras akan memberi fokus terhadap pekedai dan peruncit di dalam setiap kawasan Dewan Undangan Negeri (DUN) di Perlis bagi memastikan bekalan beras putih berada di dalam pasaran.

“Boleh dikatakan sebila­ngan kedai dalam kawasan Kangar, Arau dan Padang Besar telah menerima bekalan beras putih ini bagi menampung permintaan pengguna di ne­geri ini,” katanya selepas me­ngadakan perbincangan bersama Lembaga Pemasaran Pertanian Persekutuan (FAMA) semalam.

Terdahulu, Razali turut berkesempatan meninjau situasi bekalan beras putih tempatan di beberapa kedai pemborong bagi melihat situasi sebenar dihadapi pengguna di Perlis.

Sebelum ini Utusan Malaysia melaporkan, beras import me­nguasai lebih 90 peratus di pasar raya dan kedai-kedai runcit sekitar Perlis berbanding beras tempatan yang sekadar melengkapi rak-rak makanan ruji itu.

Dalam pada itu Razali berkata, FAMA turut mendapat bekalan daripada pemborong yang dikenal pasti bagi menampung kekurangan beras putih tempatan dan telah membawa masuk sebanyak 10 tan metrik bekalan ke negeri itu.

“FAMA akan memberi fokus bagi menjual bekalan beras berkenaan di 25 outlet mereka dan menerusi Jualan Agro Bazar Madani yang diadakan pada setiap minggu,” katanya.

Sementara itu di JOHOR BAHRU, negeri tersebut me­nerima tambahan bekalan beras putih tempatan sebanyak 80 tan bagi mengatasi masalah kekurangan bekalan sejak kebe­lakangan ini.

Pengerusi Jawatankuasa Pertanian, Industri Asas Tani dan Kemajuan Luar Bandar negeri, Datuk Zahari Sarip memberi­tahu, bekalan tersebut disampaikan FAMA dan Pertubuhan Peladang Negeri Johor (PPNJ) secara berperingkat-peringkat bermula kelmarin hingga akhir minggu ini.

“Memang kita hadapi sedikit cabaran, tentang bekalan beras. Kerajaan negeri sedang susun program untuk bantu rakyat, kita akan lihat apa yang dijalankan Pusat kemudian disambung kerajaan negeri. Sebagai langkah intervensi beras, sebanyak 80 tan bekalan beras putih tempatan akan dibekal ke seluruh negeri menerusi empat pusat pengumpulan, iaitu di Johor Bahru, Simpang Renggam, Batu Pahat dan Tangkak.

“Bekalan tersebut akan diedar ke seluruh negeri, sebagai contoh pusat pengumpulan di Tangkak akan edar ke Muar dan Segamat, manakala Johor Bahru akan edar ke selatan negeri ini,” katanya.

Di MELAKA, tambahan sebanyak 500 tan metrik beras tempatan diluluskan untuk dibawa masuk bagi bulan ini dilihat dapat menampung ke­perluan rakyat serta mengurangkan kebergantungan pe­ngusaha restoran terhadap beras import.

Ia mampu me­ngurangkan kenaikan mendadak harga makanan ber­asaskan nasi yang boleh men­jejaskan pendapatan harian pengusaha restoran dan jumlah kunjungan pelancong.

Pengerusi Jawatankuasa Kemajuan Desa, Pertanian dan Keterjaminan Makanan ne­geri, Dr. Muhamad Akmal Saleh berkata, sejak Sabtu lalu, pemborong beras tempatan di Me­laka telah mendapat kelulusan membeli 500 tan metrik makanan ruji berkenaan.

Katanya, sehingga kelmarin, jumlah beras tempatan yang masuk ke Melaka adalah 120 tan metrik manakala baki 380 tan metrik bakal menyusul sehingga hujung bulan ini.

“Saya telah minta Kawal Selia Padi dan Beras Melaka memantau teliti ke­semua proses masuk dan keluar beras ini daripada pemborong sehingga ke kedai-kedai. Pada masa sama, saya telah minta FAMA menjalankan Program Agro Madani Khas untuk menjual beras tempatan di seluruh negeri,” katanya.

Dalam pada itu PULAU PINANG menjadi negeri pertama menerima bekalan beras tempatan menerusi program Intervensi Pengedaran Beras Putih Tempatan (BPT) bagi memastikan bekalan beras putih tempatan tidak terputus di pasaran.

Pengerusi Jawatankuasa Ag­roteknologi dan Keterjaminan Makanan, Pembangunan Kope­rasi negeri, Fahmi Zainol berkata, menerusi program itu kerajaan negeri menerima 3,000 kampit bekalan beras tempatan yang ke­semuanya seberat 30,000 kilo­gram untuk diedarkan kepada penduduk negeri itu.",2025-08-11
