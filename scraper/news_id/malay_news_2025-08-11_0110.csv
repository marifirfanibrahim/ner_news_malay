News_Source,Title,Source_URL,Publish_Date,Category,Summary,Scrape_Date
Utusan Malaysia,Kadar bayaran hospital dinaikkan dari 50 sen ke RM1 - Utusan Malaysia,https://www.utusan.com.my/lipatan-sejarah/2022/12/kadar-bayaran-hospital-dinaikkan-dari-50-sen-ke-rm1/,2022-12-01,,"Pada 1 Disember 1982 , Utusan Malaysia melaporkan kadar bayaran untuk pesakit luar di semua hospital kerajaan di Semenanjung Malaysia akan dinaikkan dari 50 sen kepada seringgit mulai esok.

Mulai esok juga bayaran rawatan , bayaran wad , khasnya wad pertama dan kedua , bayaran pembedahan , suntikan dan pergigian akan dinaikkan.

Kadar bayaran itu hanya dikenakan kepada orang awam manakala kakitangan kerajaan dan pesara akan terus menerima rawatan berdasarkan kepada Perintah Am .

Antara peristiwa lain yang menarik

Dapatkan maklumat lanjut di Pusat Maklumat dan Arkib Media Mulia Sdn Bhd.",2025-08-11
Utusan Malaysia,Kerusi pengurus Harimau Malaya sudah kosong - Utusan Malaysia,https://www.utusan.com.my/terkini/2022/01/kerusi-pengurus-harimau-malaya-sudah-kosong/,2022-01-21,,"PETALING JAYA : Timbalan Presiden Persatuan Bolasepak Malaysia (FAM), Datuk Mohd Yusoff Mahadi akhirnya mengambil tanggungjawab susulan kegagalan skuad kebangsaan mencapai sasaran dalam kejohanan Piala AFF 2020, dua bulan lalu di Singapura dengan melepaskan jawatannya selaku pengurus pasukan Harimau Malaya.

Presiden FAM, Datuk Hamidin Mohd Amin menjelaskan bahawa keputusan ini diambil dengan mengambil kira Yusoff mahu memberi fokus terhadap jawatannya selaku Pengerusi Liga Bolasepak Amatur (AFL) dan Timbalan Presiden FAM.

“Beliau (Yussof) telah berjumpa dengan saya dan menyatakan hasrat ingin meletakkan jawatan atas alasan ingin memberikan tumpuan penuh terhadap tugasnya selaku Pengerusi AFL dan Timbalan Presiden FAM.

“Jadi untuk ketika ini jawatan itu kosong dan saya akan tunggu dari Pengarah Teknikal untuk sediakan kertas cadangan, mungkin sebulan dua lagi,” katanya dalam sidang media selepas Mesyuarat Khas Pertama Jawatankuasa Eksekutif FAM penggal pertama 2021-2025, hari ini.

Yusoff sebelum ini, terus diberikan kepercayaan menjadi pengurus pasukan Harimau Malaya bagi mengharungi kempen kelayakan Piala Dunia 2022/Piala Asia 2023 di Emiriah Arab Bersatu (UAE).

Perkara itu diputuskan dalam mesyuarat pertama Jawatankuasa Eksekutif badan induk itu bagi penggal 2021-2025 yang dipengerusikan Hamidin pada Mac 2021.",2025-08-11
Utusan Malaysia,Perlu berasas dakwa NGO alam sekitar burukan penggunaan,https://www.utusan.com.my/rencana/forum/2022/06/perlu-berasas-dakwa-ngo-alam-sekitar-burukan-penggunaan/,2022-06-29,,"SAUDARA PENGARANG,

SAYA amat tidak bersetuju dengan pandangan Pengurus Besar, Yayasan Pemuliharaan Hijau Minyak Sawit Malaysia (MPOGCF), Zamakhshari Muhamad dalam dalam sebuah rencana terbitan Utusan Malaysia pada 17 Jun lalu bertajuk Media perlu agresif lindungi industri sawit apabila mendakwa golongan atau kumpulan tertentu termasuk kumpulan hijau digunakan oleh pihak-pihak berkepentingan untuk memburuk-burukan minyak sawit.

Golongan atau kumpulan tertentu termasuk kumpulan hijau iaitu pertubuhan berasaskan alam sekitar manakah yang didakwa olehnya?

Dakwaan Zamakhshari yang agak keterlaluan tanpa bersandarkan asas dan fakta seolah-olah menunding dan memberi perspektif negatif terhadap pertubuhan alam sekitar (NGO) di Malaysia.

Zamakhshari perlu bertanggungjawab terhadap kenyataannya serta perlu telus dan berani menamakan golongan atau kumpulan tertentu termasuk kumpulan hijau yang dimaksudkan. Jangan sekadar serkap jarang apabila mengeluarkan kenyataan.

Dakwaan mengaitkan ladang kelapa sawit dengan kemusnahan hutan mempunyai asas dan tidak boleh dinafikan bersandar kepada salah satu kajian akademik. Sila rujuk sejarah Journal of History Department, University of Malaya dan Peta Guna Tanah yang diterbitkan oleh Bahagian Pengurusan dan Pemuliharaan Sumber Tanah, Jabatan Pertanian Semenanjung Malaysia.

Kemusnahan hutan untuk tujuan ladang kelapa sawit bukan hanya mengancam populasi Orang Utan terutama di Indonesia tetapi juga mengancam populasi hidupan liar lain terutama mamalia besar seperti gajah, beberapa spesies harimau, badak sumatera, tapir dan lain-lain spesies di Semenanjung Malaysia.

Oleh itu, adalah diharap Pengurus Besar MPOGCF lebih berhati-hati apabila menulis dan mengeluarkan kenyataan yang boleh memberi sudut pandang atau perspektif negatif terhadap NGO berasaskan alam sekitar di Malaysia.",2025-08-11
Utusan Malaysia,Makan Moh kekal cita rasa kampung dengan jaminan halal - Utusan Malaysia,https://www.utusan.com.my/ringgit/2024/03/makan-moh-kekal-cita-rasa-kampung-dengan-jaminan-halal/,2024-03-18,,"JENAMA tempatan negeri Pahang, Makan Moh kekal dengan prinsip menyediakan produk makanan yang diiktiraf halal daripada Jabatan Kemajuan Islam Malaysia (JAKIM) bagi jaminan pelanggannya yang kebanyakkan beragama Islam. Menurut Pengasas Makan Moh, Nor Amalina Aisyah Mohammad Ridzuan berkata, sebagai usahawan beliau tidak mengambil mudah walaupun penggunaan bahan produk adalah mengikut prosedur hub halal.",2025-08-11
Utusan Malaysia,Daren bangkit dari ketinggalan untuk cipta kemenangan - Utusan Malaysia,https://www.utusan.com.my/nasional/2019/01/daren-bangkit-dari-ketinggalan-untuk-cipta-kemenangan/,2019-01-16,,"KUALA LUMPUR 16 Jan. – Perseorangan lelaki, Liew Daren menampilkan kebangkitan luar biasa ketika menundukkan pilihan kelapan dari Indonesia, Tommy Sugiarto bagi mengesahkan tempat ke pusingan kedua kejohanan badminton Siri Jelajah Dunia 500 Malaysia Masters, hari ini. Dalam saingan yang berlangsung di Axiata Arena, di sini, pemain berusia 32 tahun itu ketinggalan 10 mata pada set pertama pada kedudukan 2-12 sebelum bangkit untuk menang 23-21.",2025-08-11
Utusan Malaysia,20 peratus pantai Terengganu berisiko hilang - Utusan Malaysia,https://www.utusan.com.my/berita/2022/08/20-peratus-pantai-terengganu-berisiko-hilang/,2022-08-07,,"KUALA TERENGGANU: Kawasan pantai sepanjang 48.7 kilometer di negeri ini berisiko tenggelam ke laut berikutan masalah hakisan pantai yang serius terutama pada musim tengkujuh.

Hakisan itu dilihat semakin serius berlaku apabila menyebabkan kemusnahan rumah dan resort yang sekali gus turut mengubah landskap muka bumi Terengganu saban tahun.

Pensyarah Fakulti Sains dan Sekitaran Marin Universiti Malaysia Terengganu (UMT), Dr. Effi Helmy Ariffin berkata, berdasarkan Laporan Hakisan Pantai Negara (NCES) sebelum ini, sebanyak lapan pesisir pantai di negeri ini dikategorikan sebagai kritikal akibat hakisan sejak beberapa tahun lalu.

Menurutnya, keseluruhan kawasan pesisir pantai di negeri ini dari Besut hingga Kemaman pula sepanjang kira-kira 244 km .

“Lapan pesisir pantai terlibat adalah Pantai Kampung Teluk Budu di Besut, Pantai Taman Geliga dan Pantai Kemasik di Kemaman.

“Pantai Seberang Takir, Pantai Kampung Pak Tuyu di Kuala Nerus, Pantai Kampung Aur di Kuala Terengganu serta Pantai Teluk Lipat dan Pantai Paka di Dungun,” katanya ketika dihubungi Utusan Malaysia di sini semalam.

Effi Helmy memberitahu, kejadian hakisan tersebut pula dikesan berlaku secara semula jadi akibat pengaruh Monsun Timur Laut dan aktiviti manusia yang menunjukkan dinamik ombak dan arus meningkat lebih tinggi sehingga mengakibatkan berlaku hakisan.

Bagaimanapun, katanya, terdapat beberapa kawasan yang terlibat dalam kejadian hakisan akan kembali kepada asal pada musim tenang sehingga membawa kepada proses baik pulih sedimen dari laut ke atas pantai oleh pergerakan angin.

Selain itu, tambahnya, tiada keperluan untuk melakukan pemetaan baharu di kawasan pesisiran pantai tersebut.

“Ini kerana, kejadian hakisan tersebut tidak melibatkan keseluruhan pantai di negeri Terengganu sebaliknya hanya kawasan kritikal yang menunjukkan kesan pengurangan garisan pantai,” ujarnya.

Dalam pada itu, Dr. Effi Helmy menambah, kerajaan perlu melakukan kajian menyeluruh dan terperinci kawasan tersebut untuk mengelakkan hakisan lebih buruk termasuk membuat mitigasi dengan pembinaan struktur pantai seperti revetment, pemecah ombak dan lain-lain

“Selain itu, bagi mengelakkan hakisan terus merebak, satu kawasan baharu yang bukan kawasan penempatan penduduk perlu ‘dikorbankan’ bagi membolehkan pembentukan teluk secara semula jadi sekali gus menjadi kawasan pembiakan pelbagai hidupan laut,” katanya.

Utusan Malaysia semalam melaporkan penduduk yang tinggal di kebanyakan kawasan di pesisir pantai di negeri ini mula bimbang dengan ancaman hakisan memandangkan musim tengkujuh bakal tiba kira-kira tiga bulan lagi.

Setiap kali musim tengkujuh dari Oktober hingga Februari, lebih 30 kawasan pesisir pantai dikenal pasti berisiko dengan ancaman tersebut berikutan ombak besar boleh mencapai ketinggian lebih empat meter.",2025-08-11
Utusan Malaysia,Carragher pilih City - Utusan Malaysia,https://www.utusan.com.my/nasional/2019/09/carragher-pilih-city/,2019-09-12,,"LONDON 12 Sept. – Legenda Liverpool, Jamie Carragher tidak memilih bekas pasukannya untuk menjuarai Liga Perdana Inggeris (EPL) sebaliknya dia meramalkan Manchester City bakal memenangi kejohanan tersebut. The Reds memulakan saingan liga dengan sempurna apabila memenangi empat perlawanan pertama musim ini malah memiliki kelebihan dua mata mengatasi City di puncak EPL.",2025-08-11
Utusan Malaysia,Segera atasi masalah guru enggan divaksin  - Utusan Malaysia,https://www.utusan.com.my/terkini/2021/11/segera-atasi-masalah-guru-enggan-divaksin/,2021-11-11,,"GEORGETOWN: Kementerian Pendidikan disaran segera meneliti punca utama menyebabkan guru-guru enggan menerima vaksin Covid-19 dan mengenal pasti langkah penyelesaian untuk memastikan pembukaan semula sekolah dapat dijalankan dengan lancar dan selamat.

Timbalan Presiden Gerakan, Oh Tong Keong berkata, pihaknya banyak menerima aduan daripada ibu bapa yang menyuarakan kebimbangan berhubung isu berkenaan.

Malah katanya, golongan ibu bapa turut berasa kecewa dengan Kementerian Pendidikan yang dilihat gagal menyelesaikan masalah itu.

“Pihak kementerian harus mencari langkah yang sesuai untuk mengatasi masalah ini kerana tindakan keras terhadap guru yang enggan menerima suntikan vaksin bukan satu cara penyelesaian yang baik dan bernas.

“Isu ini telah lama wujud, namun sehingga kini masih tidak dapat diselesaikan dan mungkin akan berlanjutan sehingga hari pembukaan semula sekolah,” katanya dalam kenyataan di sini hari ini.

Menurutnya, walaupun Kementerian Pendidikan tidak membenarkan guru yang belum melengkapkan vaksin mengajar secara bersemuka di sekolah, tetapi  ibu bapa dan murid tidak dapat mengenal pasti guru yang mengajar di sekolah telah lengkap menerima vaksin.

Tambah beliau, penjawat awam daripada Kementerian Pendidikan sebelum ini juga dilaporkan paling ramai tidak menerima suntikan vaksin.

“Jadi bagaimana pihak berkuasa dapat memastikan keselamatan setiap sekolah di seluruh negara,” katanya.

Katanya, Kementerian Pendidikan juga harus mengambil langkah sesuai untuk memahami sebab utama kenapa golongan guru menjadi antivaksin.

“Penjelasan kepada mereka tentang kepentingan penerimaan suntikan vaksin perlu dilaksanakan supaya dapat mengubah pandangan mereka agar menerima vaksin demi keselamatan pelajar dan seluruh warga sekolah,” katanya.",2025-08-11
Utusan Malaysia,Dua lelaki dikesan pecah masuk surau,https://www.utusan.com.my/nasional/2023/05/dua-lelaki-dikesan-pecah-masuk-surau/,2023-05-29,,"PETALING JAYA: Dua lelaki dikesan memecah masuk sebuah surau Al Kausar, Rawang, dekat sini.

Dalam kejadian kira-kira pukul 8 itu, tindakan kedua-dua mereka mencuri penyedut hampagas berjaya dirakam kamera litar tertutup ( CCTV ) selepas cubaan mereka memecah tabung surau gagal.

Pengerusi surau terbabit, Mohd. Zaini Hasbulah berkata, kejadian itu hanya disedari pada Ahad lalu ketika mereka ingin menggunakan penyedut hampagas itu untuk membersihkan surau.

Menurutnya, dia ada bertanya kepada ahli jawatankuasa (AJK) namun mereka juga tidak tahu dan selepas mencari di merata tempat termasuk di dalam stor tetap tidak menemukannya dan  menyebabkan mereka memeriksa CCTV.

“Selepas diperiksa kami dapati dua lelaki memecah masuk surau ini pada 22 Mei lalu pada pukul 3.50 pagi.

“Mereka juga cuba mengumpil peti tabung surau namun gagal dan kemudian mengambil penyedut hampagas terbabit,” katanya di sini hari ini.

Mohd. Zaini berkata, pihaknya tidak sangka alat penyedut hampagas itu juga dicuri sedangkan selama ini mereka menyimpannya di sudut tepi.

“Kami sudah membuat laporan polis berhubung kecurian terbabit untuk tindakan selanjutnya,” jelasnya.",2025-08-11
Utusan Malaysia,Jangan salah guna emoji 'monyet tutup mata'  - Utusan Malaysia,https://www.utusan.com.my/luar-negara/2021/09/jangan-salah-guna-emoji-monyet-tutup-mata/,2021-09-24,,"TOKYO: Penggunaan emoji untuk berkomunikasi semasa zaman teknologi bukanlah sesuatu perkara asing.

Emoji kerap digunakan untuk melengkapi ayat ketika pengguna menghantar pesanan terutama dalam media sosial.

Emoji mempunyai makna dan falsafah yang sesuai dengan bentuk emoji itu sendiri seperti emoji ‘monyet menutup mata’.

Menurut halaman Emojipedia , emoji itu merupakan salah satu dari kewujudan Three Wise Monkey iaitu peribahasa Jepun yang dilambangkan dengan tiga ekor monyet yang menutup mata, telinga dan mulut.

Ketiga-tiganya melambangkan ‘sees no evil, hears no evil dan speaks no evil’.

Dalam istilah bahasa Jepun, emoji monyet yang sedang menutup mata dikenali dengan sebutan ‘ See No Evil Monkey’ iaitu tidak ingin melihat kejahatan.

Emoji itu sudah menjadi sebahagian daripada unikod sejak 2010 dan dikemas kini pada 2015.

Dalam sisi lain, emoji monyet berwarna coklat itu kerap dimaknai dengan ekspresi rasa malu dan takut sehingga menutup kedua-dua matanya dengan tangan.",2025-08-11
Utusan Malaysia,Tanah pertanian: Negeri perlu selaras dengan Pusat,https://www.utusan.com.my/nasional/2023/09/tanah-pertanian-negeri-perlu-selaras-dengan-pusat/,2023-09-08,,"IPOH: Kerajaan Pusat perlu mempunyai kaedah kerjasama yang lebih baik dan bertegas dengan kerajaan negeri berhubung pengurusan tanah pertanian bagi memastikan negara mempunyai keluasan tanah yang mencukupi untuk sekuriti makanan. Pengerusi Eksekutif Institut Agro Usahawan (iGROW) Kampung Gajah, Nordin Abdul Malek berkata, ini kerana bidang kuasa berkaitan tanah kebanyakannya berada di bawah kuasa kerajaan negeri.",2025-08-11
Utusan Malaysia,"Malnutrisi ketika hamil, tingkat risiko anak alami penyakit tidak berjangkit - Utusan Malaysia",https://www.utusan.com.my/premium/2021/08/malnutrisi-ketika-hamil-tingkat-risiko-anak-alami-penyakit-tidak-berjangkit/,2021-08-05,,"Tiap kali mengandung setiap kali itulah gigi Fatimah akan gugur. Dua anak, bererti sudah dua batang giginya hilang. Hajat di hati memiliki lima cahayamata. Adakah itu bermakna giginya akan hilang lagi tiga batang gigi selepas ini? Situasi dialami Fatimah bukan luar biasa. Kalsium mustahak dalam perkembangan struktur penting seperti rangka serta memperbaiki tulang dan gigi ibu.",2025-08-11
Utusan Malaysia,".Jangan jual, beri pinjam kenderaan kepada warga asing",https://www.utusan.com.my/berita/2023/02/jangan-jual-beri-pinjam-kenderaan-kepada-warga-asing/,2023-02-22,,"KOTA BHARU: Jabatan Pengangkutan Jalan (JPJ) Kelantan mengingatkan kepada orang ramai supaya tidak menjual atau memberi pinjam kenderaan mereka kepada warga asing.

Pengarahnya, Mohd. Misuari Abdullah berkata, ingatan itu susulan pihaknya mengesan warga asing terutamanya etnik Rohingya menunggang motosikal dan memandu kereta yang tidak mengikut spesifikasi lengkap sebagaimana termaktub dalam perundangan negara.

Menurutnya, selain itu, kebanyakan daripada warga asing di Kelantan dikenal pasti menggunakan kenderaan milik orang tempatan tinggal di kawasan pinggir bandar.

“Kita akui memang ada kes warga asing membawa kenderaan di jalan raya. Selain itu, banyak kes melibatkan pihak majikan yang memberi kebenaran atau meminjamkan kenderaan kepada warga asing untuk pelbagai tujuan.

“Sehubungan itu, JPJ akan mengeluarkan notis saman kepada pemilik sebagai pengajaran,” katanya selepas merasmikan Program Taklimat Kursus Sijil Pengajar Institut Memandu (SPIM) Bagi Veteran Angkatan Tentera Malaysia (ATM) Kelantan dan Terengganu di Akademi Memandu Kota Raya di Jalan Padang Tembak, di sini hari ini.

Mohd. Misuari memberitahu, siasatan mendapati, kebanyakan warga asing  menggunakan kenderaan milik rakyat tempat hanya menunjukkan mempunyai kad Suruhanjaya Tinggi Pertubuhan Bangsa-Bangsa Bersatu Bagi Pelarian (UNHCR) semasa mereka ditahan.

Katanya, kesalahan memandu kenderaan di jalan raya itu sekali gus menyukar pelbagai prosedur sekiranya berlaku nahas kerana kebanyakan kenderaan mereka tidak mempunyai perlindungan insurans.

“JPJ Kelantan akan menjalankan operasi melibatkan warga asing memandu di jalan raya secara berkala dan pihaknya sudah mengenal pasti beberapa lokasi yang sering menjadi laluan mereka,” ujarnya.",2025-08-11
Utusan Malaysia,Pekerja hari ini umpama bekerja tujuh hari seminggu,https://www.utusan.com.my/rencana/2024/03/pekerja-hari-ini-umpama-bekerja-tujuh-hari-seminggu/,2024-03-06,,"TUNTUTAN untuk mewujudkan ekosistem kerjaya yang selesa serta kondusif bagi membolehkan setiap golongan pekerja di negara ini menikmati keseimbangan antara kehidupan dan pekerjaan (work-life balance) dilihat semakin meningkat mutakhir ini. Situasi kerja yang tidak diuruskan dengan baik boleh menyumbang kepada masalah tekanan mental yang serius kepada pekerja, justeru perkara ini tidak harus dipandang ringan oleh mana-mana organisasi.",2025-08-11
Utusan Malaysia,Khabib cabar juara tinju Floyd Mayweather - Utusan Malaysia,https://www.utusan.com.my/nasional/2018/10/khabib-cabar-juara-tinju-floyd-mayweather/,2018-10-15,,"LOS ANGELES 15 Okt. – Juara ‘lightweight’ UFC, Khabib Nurmagomedov dilihat cuba ‘meniru’ bekas seterunya, Connor McGregor dengan mencabar juara tinju, Floyd Mayweather ke gelanggang.         View this post on Instagram                   Look who I ran into at tonight’s fights in Russia.",2025-08-11
Utusan Malaysia,Boleh mohon rentas daerah ke kebun durian - Polis,https://www.utusan.com.my/terkini/2021/07/boleh-mohon-rentas-daerah-ke-kebun-durian/,2021-07-07,,"IPOH: Pemilik kebun durian di negeri ini boleh memohon kebenaran merentas daerah untuk ke kebun mereka yang terletak di daerah lain semasa musim raja buah itu ketika ini.

Ketua Polis Daerah Ipoh, Asisten Komisioner Yahaya Hassan berkata, polis tiada halangan untuk pemilik kebun durian memohon kebenaran merentas daerah bagi melihat tanaman di tempat lain sekiranya permohonan yang dikemukakan betul dan memenuhi syarat.

Menurutnya, permohonan bagi pemilik kebun durian sama seperti bidang pertanian lain khususnya yang melibatkan rantaian makanan.

“Polis tiada halangan untuk memberi kelulusan rentas daerah bagi mereka yang memiliki kebun durian di daerah lain termasuk pemajak dan juga pekerja kebun.

“Mereka sama juga seperti pemilik kebun getah yang perlu berulang alik untuk mengusahakan tanaman atas tujuan pertanian.

“Kita benarkan pemilik atau pemajak kebun durian dan tiada halangan pada permohonan yang dikemukakan dengan bukti yang betul. Aktiviti pertanian memang diberi pertimbangan, kita tidak akan menyukarkan pekebun durian,” ujarnya.

Beliau berkata demikian kepada pemberita selepas menyampaikan bantuan kotak makanan kepada 10 penerima melalui Op Bantu Ibu Pejabat Polis Daerah (IPD) Ipoh, di sini hari ini.

Sementara itu, Yahaya menasihatkan masyarakat di bandar raya ini agar terus kekal patuh pada arahan yang ditetapkan pada Fasa Kedua Pelan Pemulihan Negara (PPN).

Katanya, ini termasuk larangan melakukan aktiviti riadah secara berkumpulan atau beriadah di luar kawasan kejiranan yang ditetapkan.

“Contohnya berada di taman permainan tetapi berbual-bual dalam kumpulan, itu tidak boleh.

“Jika hendak beriadah, selagi masih dalam lingkungan 10 kilometer pada kawasan tempat tinggal maka dibenarkan, peraturannya mudah, jadi patuhilah,” ujarnya.",2025-08-11
Utusan Malaysia,Mohd. Nazlan antara 87 penerima darjah sempena sambutan keputeraan Sultan Selangor - Utusan Malaysia,https://www.utusan.com.my/terkini/2021/12/mohd-nazlan-antara-87-penerima-darjah-sempena-sambutan-keputeraan-sultan-selangor/,2021-12-11,,"SHAH ALAM: Hakim Mahkamah Tinggi Kuala Lumpur, Datuk Mohd. Nazlan Mohd. Ghazali menjadi antara 87 penerima darjah dan bintang kebesaran sempena Hari Keputeraan Ke-76 Sultan Selangor, Sultan Sharafuddin Idris Shah hari ini.

Beliau yang menjatuhkan hukuman penjara 12 tahun dan denda RM210 juta terhadap bekas Perdana Menteri, Datuk Seri Najib Tun Razak itu menerima anugerah Darjah Kebesaran Dato’ Paduka Mahkota Selangor (DPMS) membawa gelaran Datuk Paduka.

Turut menerima anugerah sama adalah, Ketua Setiausaha Kementerian Kesihatan Datuk Mohd. Shafiq Abdullah; Timbalan Ketua Pengarah Perisikan Pertahanan, Markas Tentera Darat, Mejar Jeneral Datuk Anuar Mohamad Ali dan Panglima Wilayah Laut I, Tentera Laut Diraja Malaysia, Laksamana Muda Datuk Zulhelmy Ithnain.

Namun, senarai bagi anugerah berkenaan didahului oleh tiga wakil kerajaan ke luar negara iaitu, Duta Besar Malaysia ke Belgium, Datuk Ahmad Rozian Abd. Ghani; Duta Besar Malaysia ke Emiriah Arab Bersatu (UAE), Datuk Mohd. Tarid Sufian dan Pesuruhjaya Tinggi Malaysia ke Kanada, Datuk Anizan @ Siti Hajar Adnin.

Bagaimanapun, dalam senarai utama, Ahli Dewan di-Raja Selangor, Tengku Datuk Ramli Tengku Shahruddin Shah mendahului senarai dengan menerima Darjah Kerabat Kedua (DKII).

Disusuli dengan Ketua Setiausaha Negara, Tan Sri Mohd. Zuki Ali yang menerima Darjah Kebesaran Seri Paduka Mahkota Selangor (SPMS) yang membawa gelaran Datuk Seri dan seterusnya tujuh penerima darjah DPMS.

Sementara itu, Timbalan Rektor Hal Ehwal Pelajar Kolej Universiti Islam Antarabangsa Selangor (KUIS), Prof. Madya Datuk Dr. Mohd. Farid Ravi Abdullah yang merupakan pendakwah terkenal menerima anugerah Darjah Sultan Sharafuddin Idris Shah (DSIS) yang membawa gelaran Datuk.

Anugerah tersebut didahului Ketua Pengarah Pergigian Markas Tentera Darat, Brigadier Jeneral Datuk Dr. Mohd. Rosli Majid; Pegawai Memerintah 94 Hospital Angkatan Tentera Kem Terendak, Brigadier Jeneral Datuk Dr. Mohamed Hatta Manis dan Panglima Pasukan Khas Laut (Lumut), Markas Tentera Laut, Laksamana Pertama Datuk Redzuan Talib.

Turut menerima anugerah sama adalah, Juruiring Tentera kepada baginda, Kapten Datuk Ahmad Ramli Kardi; Pengarah Hospital Serdang, Datuk Dr. Rohana Johan dan Ahli Jawatankuasa Pembangunan Ekonomi Majlis Agama Islam Selangor, Datuk Dr. Abdul Rahman Abdullah.

Sementara itu, dua ahli korporat, Pengarah Urusan Sunway Healthcare Group, Datuk Lau Beng Long dan Pengarah Urusan Segi Value Holdings Sdn Bhd, Datuk Chui Ah Hock turut menerima anugerah berkenaan.

Selain itu,  seramai 19 penerima Darjah Kebesaran Seri Mahkota Selangor (SMS), 14 Darjah Kebesaran Setia Sultan Sharafuddin Idris Shah (SIS), 15 Darjah Kebesaran Ahli Mahkota Selangor (AMS), 14 penerima Darjah Kebesaran Ahli Sultan Sharafuddin Idris Shah (AIS) dan tujuh Bintang Perkhidmatan Cemerlang (BPC) turut diberikan sempena keputeraan Sultan Sharafuddin.

Seramai 43 orang petugas barisan hadapan menjadi penerima utama anugerah kali ini yang mendapat perkenan baginda untuk menerima sembilan darjah dan bintang kebesaran bagi menghargai jasa dan pengorbanan dalam menangani wabak Covid-19.

Bagaimanapun, istiadat pengurniaan darjah dan bintang kebesaran itu tidak diadakan pada hari ini, sebaliknya ditangguhkan pada satu tarikh yang akan diberitahu kemudian.",2025-08-11
Utusan Malaysia,Russia mengaku serang Kyiv ketika lawatan Setiausaha Agung PBB - Utusan Malaysia,https://www.utusan.com.my/luar-negara/2022/04/russia-mengaku-serang-kyiv-ketika-lawatan-setiausaha-agung-pbb/,2022-04-30,,"MOSCOW: Russia mengesahkan negara itu melancarkan serangan udara ke atas Kyiv ketika Setiausaha Agung Pertubuhan Bangsa-Bangsa Bersatu (PBB), Antonio Guterres mengadakan lawatan ke Ukraine.

Ia merupakan serangan pertama ke atas ibu negara Ukraine dalam tempoh dua minggu yang mengakibatkan seorang wartawan terkorban.

Penerbit bagi Radio Free Europe/Radio Liberty yang dibiayai oleh Amerika Syarikat (AS), Vera Gyrych terbunuh apabila peluru berpandu Russia terkena bangunan kediamannya.

Menurut Kementerian Pertahanan Russia, pihaknya mengerahkan `senjata udara berketepatan tinggi dan jarak jauh’ yang memusnahkan bangunan pengeluaran peluru berpandu serta perusahaan angkasa lepas Artyom di Kyiv.

Justeru, Presiden Ukraine, Volodymyr Zelensky menggesa tindak balas global yang lebih tegas terhadap serangan Khamis lalu, yang turut dimaklumkan dalam perbincangannya dengan Guterres.

“Ia adalah penghinaan yang disengajakan dan kejam dilakukan oleh Russia terhadap PBB,” katanya.

Guterres turut melawat Bucha dan pinggir bandar Kyiv lain yang mana Moscow didakwa melakukan jenayah perang.

Dilaporkan, Russia menafikan membunuh orang awam.

Sementara itu, Jerman menyifatkan serangan `tidak berperikemanusiaan’ itu menunjukkan Presiden Russia, Vladimir Putin tidak menghormati undang-undang antarabangsa.",2025-08-11
Utusan Malaysia,Harimau kumbang 40kg masuk perangkap - Utusan Malaysia,https://www.utusan.com.my/terkini/2021/11/harimau-kumbang-40kg-masuk-perangkap/,2021-11-10,,"JEMPOL: Seekor harimau kumbang betina seberat 40 kilogram ditangkap sepasukan anggota Jabatan Perlindungan Hidupan Liar dan Taman Negara (Perhilitan) Negeri Sembilan pada 30 Oktober lalu di Kampung Bayai Baru, Batu Kikir di sini.

Ia selepas haiwan itu memasuki perangkap yang dipasang pihak Jabatan Perhilitan tiga hari sebelum itu.

Pengarah Perhilitan negeri, Nurul Ermi Ramli berkata, perangkap itu dipasang pada hari yang sama aduan dibuat penduduk kampung mengenai harimau kumbang yang berkeliaran di kawasan perkampungan berkenaan.

“Harimau kumbang betina ini dipindahkan sementara ke Jabatan Perhilitan Daerah Jempol untuk pemeriksaan dan rawatan lanjut oleh pegawai veterinar jabatan dan kakitangan Pusat Menyelamat Hidupan Liar Kebangsaan (NWRC) Sungkai, Perak.

“Ia akan dipindah dan dilepaskan ke habitat yang sesuai.  Pihak jabatan berterima kasih kepada penduduk kampung atas kerjasama yang diberi sepanjang operasi ini dijalankan,” katanya.",2025-08-11
Utusan Malaysia,Langgar pelajar sekolah: Pegawai kanan polis didakwa esok atas tuduhan membunuh,https://www.utusan.com.my/nasional/2023/12/langgar-pelajar-sekolah-pegawai-kanan-polis-didakwa-esok-atas-tuduhan-membunuh/,2023-12-17,,"KUALA LUMPUR: Pegawai kanan polis yang terlibat dalam kes kemalangan jalan raya membabitkan seorang calon Sijil Pelajaran Malaysia (SPM) di Ipoh, Perak akan didakwa di Mahkamah Majistret Ipoh, esok.

Peguam Negara dalam satu kenyataan berkata, pegawai kanan tersebut yang merupakan suspek dalam kejadian tersebut dituduh di bawah Seksyen 302 Kanun Keseksaan.

“Setelah membuat penelitian ke atas hasil siasatan dan keterangan yang dikemukakan dalam Kertas Siasatan, Jabatan ini mendapati bahawa terdapat keterangan yang mencukupi bagi suatu kesalahan membunuh di bawah Seksyen 302 Kanun Keseksaan terhadap suspek.

“Justeru, suspek akan dituduh secara tentatif di bawah Seksyen 302 di Mahkamah Majistret Ipoh, Perak pada Isnin 18 Disember 2023.

“Mahkamah Majistret kemudian akan menetapkan tarikh untuk memindahkan kes tersebut ke Mahkamah Tinggi Ipoh untuk tujuan perbicaraan,” katanya dalam satu kenyataan, hari ini.

Kejadian sekitar pukul 12.30 tengah hari itu berlaku membabitkan motosikal jenis Yamaha ditunggang Muhammad Zaharif Affendi Muhd Zamrie, 17, sebuah kereta Perodua Ativa dipandu suspek berusia 44 tahun.

Difahamkan, berlaku insiden tidak puas hati melibatkan pemandu kereta itu dengan mangsa kerana dikatakan membuat bunyi bising ekzos motosikal.",2025-08-11
Utusan Malaysia,"UMNO, Pas dokongi aspirasi rakyat - Utusan Malaysia",https://www.utusan.com.my/nasional/2019/09/umno-pas-dokongi-aspirasi-rakyat/,2019-09-10,,"Meneliti tulisan Datuk Seri Dr. Mujahid Yusuf, Naib Presiden Amanah mengenai Piagam UMNO-Pas yang bakal ditandatangani pada Sabtu, 14 September ini membuatkan saya tertanya-tanya ‘igauan’ apa yang sedang beliau lalui, yang membuatkan beliau menulis dalam keadaan berteka-teki dan cuba meramalkan apa intipati piagam itu.",2025-08-11
Utusan Malaysia,Malaysia ke separuh akhir skuasy berpasukan dunia,https://www.utusan.com.my/sukan/2022/12/malaysia-ke-separuh-akhir-skuasy-berpasukan-dunia/,2022-12-15,,"PETALING JAYA: Malaysia mengesahkan tempat ke separuh akhir kejohanan Skuasy Berpasukan Wanita Dunia selepas menundukkan Hong Kong 3-0 di Kaherah, Mesir malam tadi.

Skuad kebangsaan yang membariskan pemain muda, bermula  langkah kanan apabila Aifa Azman yang menjadi pertaruhan Malaysia selaku perseorangan pertama menggalas tanggungjawabnya dengan baik apabila menewaskan Chan Sin Yuk 11-5, 11-5, 8-11, 12-10 dalam masa 33 minit.

Chan Yiwen memastikan kejayaan mutlak menjadi milik Malaysia, sekali gus mengesahkan slot ke peringkat empat terbaik apabila dia membenam pemain berpengalaman Hong Kong, Tong Tsz-Wing 11-1, 7-11, 11-0, 10-12, 11-6 dalam masa 42 minit.

Rachel Arnold yang turun ke gelanggang sebagai perseorangan ketiga melengkapkan kemenangan 3-0 Malaysia apabila dia hanya mengambil masa selama 26 minit mengetepikan Lee Ka Yi 11-6, 6-11, 11-7.

Cabaran getir bakal menanti pasukan negara dalam perlawanan akhir malam ini apabila berdepan tuan rumah yang juga pilihan utama dan juara bertahan, Mesir.

“Kami cuba mengorak langkah demi langkah, semalam (kelmarin) kami tewas kepada Perancis, selepas berbincang dengan rakan sepasukan, kami sepakat untuk saling menyokong antara satu sama lain dan teruskan perjuangan ini,” kata Yiwen.

Pencapaian terbaik skuad kebangsaan ialah pada 2014 apabila muncul naib juara selepas tumpas kepada England dalam perlawanan akhir di Kanada, sementara 2006, 2008, 2010 dan 2012 Malaysia menamatkan saingan di kedudukan ketiga.

Jurulatih Malaysia, Ajaz pula memberitahu, kemenangan ke atas Hong Kong amat bermakna buat Malaysia selepas tumpas kepada negara itu pada final Kejuaraan Berpasukan Asia di Korea Selatan, baru-baru ini.

“Selepas kekalahan itu, saya rasa para pemain mahu membalas dendam dan mereka benar-benar bersemangat,” ujarnya.

Ajaz berkata, selepas mengharungi tempoh yang gelap ekoran pandemik Covid-19, kejayaan mara ke separuh akhir merupakan satu pencapaian yang cukup cemerlang buat Malaysia.",2025-08-11
Utusan Malaysia,"Petisyen ditolak, Mohamad Ali tidak kemuka rayuan - Utusan Malaysia",https://www.utusan.com.my/nasional/2022/06/petisyen-ditolak-mohamad-ali-tidak-kemuka-rayuan/,2022-06-10,,"MELAKA: Calon Barisan Nasional (BN) bagi kerusi Dewan Undangan Negeri (DUN) Su­ngai Udang, Datuk Seri Mohamad Ali Mohamad tidak kecewa dengan keputusan Mahkamah Pilihan Raya menolak petisyen yang difailkannya.

Beliau berkata, pihaknya juga tidak akan mengemukakan sebarang rayuan atas petisyen yang difailkan pada 14 Disember lalu.

“Saya terima keputusan yang dibuat oleh mahkamah dengan hati terbuka dan saya langsung tidak rasa kecewa, malah sudah menjangkakan keputusan ini tidak memihak kepada saya.

“Saya failkan petisyen bukan bertujuan untuk menang tetapi sebaliknya ingin memastikan perjalanan pilihan raya berjalan sempurna tanpa berlakunya sebarang unsur-unsur rasuah atau salah laku,” kata­nya kepada Utusan Malaysia .

Rabu lalu, Mahkamah Pilihan Raya di sini menolak petisyen difailkan Mohamad Ali bagi mencabar keputusan kemenangan calon Perikatan Nasional (PN), Dr. Mohd. Aleef Yusof di DUN Sungai Udang pada Pilihan Raya Negeri (PRN) lalu.

Hakim Datuk Azman Abdullah membuat keputusan itu selepas mendapati segala tuduhan yang dilemparkan menerusi petisyen berkenaan adalah tidak berasas.

Dalam pada itu, Mohamad Ali menjelaskan, keputusan tidak mengemukakan rayuan diambil kerana mahu menumpukan perhatian menghadapi Pilihan Raya Umum Ke-15 (PRU-15) dalam usaha merampas kembali Parlimen Tangga Batu.

“Saya mengucapkan tahniah kepada Mohd. Aleef untuk meneruskan tugas-tugas sebagai wakil rakyat di DUN Sungai Udang,” jelasnya.

Ketika PRN Melaka 20 November lalu, Mohd. Aleef menang dengan majoriti 530 undi selepas mendapat 6,789 undi, menewaskan Mohamad Ali yang mendapat 6,259 undi dalam saingan empat penjuru.",2025-08-11
Utusan Malaysia,Dikwan terlalu sebak larian dibatalkan - Hamberi,https://www.utusan.com.my/sukan/2023/10/dikwan-terlalu-sebak-larian-dibatalkan-hamberi/,2023-10-27,,"PETALING JAYA: Mohamad Ridzuan Puzi gagal menahan emosi apabila meninggalkan trek ­dengan tangisan selepas penyertaannya dalam final 100 meter (m) T36 (cerebral palsy) dibatalkan akibat ‘false start’ semalam.

Sebelum keluar meninggalkan trek, dia yang berlari di lorong enam dilihat mundar mandir kegelisahan dan menutup muka dengan baju kerana terlalu kecewa gagal mempertahankan  emas yang diraihnya di Jakarta/Palembang 2018.

Kesalahan di blok permulaan menyaksikan atlet berusia 36 tahun itu turut meranapkan impiannya membutirkan ­­pingat dalam temasya yang berkemungkinan besar menjadi aksi terakhirnya.

Dia yang lebih mesra disapa Dikwan kemudian ditenangkan jurulatih, Hamberi Mahat, yang mengakui atlet itu terlalu sebak dan sangat beremosi malah memerlukan masa untuk bersendiri sebaik saja mereka berdua bertemu di kawasan luar trek.

Kata Hamberi, anak buahnya itu terlalu teruja dan gemuruh sehingga menyebabkan kesalahan berlaku walaupun baru mencipta catatan masa terbaik­nya musim ini, 12.17 saat pada separuh akhir, kelmarin.

“Memang tiada rezeki… selepas dia dikeluarkan dari trek, saya terus mendapatkannya kerana saya faham perasaan Dikwan pada masa itu, dia perlukan sokongan terutama daripada saya.

“Selepas itu dia menjadi ­sangat emosi. Di pihak saya sebagai jurulatih, siapalah yang mahukan perkara ini berlaku apatah lagi Dikwan. Dalam umurnya yang mencecah 36 tahun, saya rasa dia agak terdesak (mendapatkan pingat) sebab dia sangat sayangkan olahraga.

“Namun pada masa sama, dia juga sangat berat melepaskan sukan ini. Saya pun lalui perkara ini dulu, tetapi akhirnya semua (atlet) kena terima hakikat bahawa kami perlu melepaskan apabila waktunya sudah tiba dan beri peluang generasi baharu ambil alih,” katanya kepada Utusan Malaysia.

Mengulas mengenai masa depan Dikwan memandangkan Sukan Paralimpik 2024 dijadual berlangsung kurang setahun dari sekarang, Hamberi berkata keputusan hanya akan ditentukan Majlis Sukan Negara (MSN).",2025-08-11
Utusan Malaysia,Pasukan sukarelawan bantu hadapi musim monsun - Utusan Malaysia,https://www.utusan.com.my/nasional/2018/09/pasukan-sukarelawan-bantu-hadapi-musim-monsun/,2018-09-28,,"KUALA LUMPUR 28 Sept. – Satu pasukan sukarelawan dibawah pengelolaan Dewan Bandaraya Kuala Lumpur (DBKL) akan ditubuhkan di beberapa kawasan melibatkan Projek Perumahan Rakyat (PPR) di sekitar Kuala Lumpur bagi membantu pihak berkuasa tempat menghadapi musim tengkujuh. Timbalan Menteri Pembangunan Wanita, Keluarga dan Masyarakat, Hannah Yeoh Tseow Suan berkata, pasukan ini akan bertindak sebagai ‘wakil’ DBKL yang akan mengawal situasi apabila berlaku kemalangan akibat bencana alam di kawasan mereka.",2025-08-11
Utusan Malaysia,Siapa pemimpin ini di mata Dr. Mahathir? - Utusan Malaysia,https://www.utusan.com.my/rencana/2021/05/siapa-pemimpin-ini-di-mata-dr-mahathir/,2021-05-09,,"Anwar Ibrahim Saya selalu pilih orang tak kena. Anwar ini dia terkenal sebagai anti kerajaan. Dia kecam kerajaan iaitu sayalah. Dia ini seolah-olah orang agama. Sepatutnya dia sokong Pas. Tapi bila saya jadi PM, dia mahu masuk UMNO. Saya beri dia jadi timbalan menteri. Jadi timbalan menteri dia datang pada saya dia complaint kenapa dia jadi timbalan menteri, dia patut jadi menteri. Saya kata, Anwar you baru masuk.",2025-08-11
Utusan Malaysia,Petron catat prestasi kuku pada suku ketiga TK2022,https://www.utusan.com.my/ekonomi/2022/11/petron-catat-prestasi-kuku-pada-suku-ketiga-tk2022/,2022-11-24,,"PETALING JAYA: Petron Malaysia Refining & Marketing Bhd. (Petron) terus mencatatkan prestasi kukuh pada suku ketiga (S3) tahun kewangan 2022 (TK2022), didorong oleh prestasi jualan syarikat yang lebih tinggi sejajar dengan pemulihan permintaan domestik apabila negara beralih kepada fasa endemik. Menurut Petron, pada suku tersebut, syarikat menjana pendapatan sebanyak RM4.7 bilion, peningkatan lebih dua kali ganda berbanding RM2.2 bilion suku sama tahun lalu.",2025-08-11
Utusan Malaysia,PN mampu cipta kejutan di Selangor,https://www.utusan.com.my/nasional/2023/06/pn-mampu-cipta-kejutan-di-selangor/,2023-06-22,,"PERIKATAN Nasional (PN) mampu membuat kejutan di Selangor pada Pilihan Raya Negeri (PRN) tidak lama lagi, atas faktor-faktor yang dikenal pasti memberi kelebihan kepada calon-calonnya untuk menguasai sebahagian daripada 56 kerusi Dewan Undangan Negeri (DUN). Antara faktor tersebut adalah pengaruhnya terhadap pengundi-pengundi muda berusia bawah 30 tahun yang sebelum ini menjadi tunjang kepada jumlah undi yang boleh membawa kemenangan mereka di 14 kawasan DUN pada Pilihan Raya Umum Ke-15 (PRU15).",2025-08-11
Utusan Malaysia,Pendaki sesat ditemui selepas hampir 48 jam hilang,https://www.utusan.com.my/nasional/2022/12/pendaki-sesat-ditemui-selepas-hampir-48-jam-hilang/,2022-12-20,,"JOHOR BAHRU: Seorang pendaki berusia 56 tahun yang dilaporkan hilang sejak kelmarin ketika mendaki secara bersendirian di kawasan Pulai Hijauan, Skudai di sini, ditemukan dalam keadaan selamat.

Komander Operasi, Pegawai Kanan Penguasa Bomba, Mohd. Khairi Zainudin berkata, mangsa ditemukan pada pukul 12.30 tengah malam, semalam.

Menurut beliau, mangsa kini berada dalam keadaan stabil dan selamat setelah diberikan rawatan awal beserta makanan.

“Mangsa berjaya ditemukan selepas dia bertindak menyahut panggilan yang dibuat oleh pasukan mencari dan menyelamat (SAR), lokasi kejadian adalah di dalam kawasan semak belukar dan bukannya di laluan ‘jungle tracking’ .

“Sejurus selepas pasukan SAR mendengar suara mangsa, mereka bertindak membuka laluan menghala ke arah suara berkenaan sebelum berjaya menyelamatkan mangsa,” katanya dalam satu kenyataan di sini hari ini.

Tambah Mohd. Khairi, bangsa kemudian dihantar ke hospital untuk mendapatkan rawatan lanjut sebelum operasi berkenaan ditamatkan pada pukul 3.30 pagi tadi.

Semalam, media melaporkan mangsa, Lee Chin Chai hilang selepas keluar mendaki bersendirian di kawasan berkenaan sejak pukul 7 pagi kelmarin. Kehilangannya dilaporkan oleh kakak mangsa yang berasa bimbang setelah mangsa tidak pulang.

Sementara itu, Pengarah Jabatan Perhutanan Negeri Johor, Datuk Salim Aman berkata, pihaknya menasihati orang awam agar mematuhi arahan penutupan trek pendakian yang dikeluarkan sebagai langkah berjaga-jaga bagi mengelakkan sebarang kemalangan ketika musim tengkujuh ini.

“Sekiranya dibenarkan melakukan pendakian, hendaklah menggunakan laluan yang disediakan di samping mendapatkan khidmat Malim Gunung Perhutanan (MPG) terutamanya bagi mereka yang tidak biasa mendaki atau meredah hutan.

“Pendaki juga diingatkan agar tidak mendaki secara bersendirian kerana ianya sangat berbahaya,” jelasnya.",2025-08-11
Utusan Malaysia,"Warga emas trauma, disamun di hadapan rumah sendiri",https://www.utusan.com.my/nasional/jenayah/2023/05/warga-emas-trauma-disamun-di-hadapan-rumah-sendiri/,2023-05-02,,"MELAKA: Sepasang suami isteri warga emas berdepan detik cemas apabila terpaksa bergelut dengan dua penyamun bermotosikal di hadapan rumah sendiri di Taman Megah, Klebang di sini, dalam kejadian kira-kira pukul 10.45 malam, Sabtu lalu.

Mangsa, Gue Boon Guan, 65, berkata, mereka didatangi dua lelaki sewaktu tiba di hadapan rumah selepas keluar dengan isterinya, Gan Chui Lan, 66.

Menurutnya, seorang suspek yang menggunakan kayu besbol telah memukul cermin kereta bahagian penumpang hadapan Proton Iswara miliknya ketika Chui Lan belum keluar dari kenderaan tersebut.

“Selepas itu seorang lagi suspek cuba menyerang isteri saya, namun dia sempat keluar dan mencampakkan beg tangan ke halaman rumah. Suspek terus memanjat pagar rumah untuk mengambil beg tangan manakala seorang lagi telah memukul saya dengan kayu besbol pada bahagian kaki kiri.

“Sejurus suspek berjaya mendapatkan beg tangan dan dompet, mereka terus melarikan diri selepas anak keluar untuk memberi pertolongan,” katanya dalam sidang akhbar bersama Ahli Dewan Undangan Negeri (ADUN) Klebang, Datuk Lim Ban Hong di sini, semalam.

Tambah Boon Guan, mereka mengalami kerugian kira-kira RM400 selepas disamun, selain kecederaan pada kaki kiri dan pipi. Satu laporan telah dibuat di Balai Polis Batang Tiga pada malam kejadian.

Dalam pada itu, Ban Hong meminta Polis Diraja Malaysia (PDRM) meningkatkan rondaan pada waktu malam, ekoran kekerapan berlakunya kes pecah rumah dan samun di Taman Megah, termasuk kawasan sekitar.

Katanya, beliau menerima banyak aduan daripada penduduk yang bimbang dengan keselamatan diri memandangkan kejadian jenayah kerap berlaku di situ.

“Mujur pasangan warga emas itu hanya mengalami kecederaan ringan, suami dipukul dengan kayu besbol di kaki kiri manakala isteri luka di pipi terkena serpihan cermin kereta.

“Jika polis melakukan kekerapan rondaan di kawasan sekitar, saya yakin penjenayah tidak akan berani untuk melakukan perbuatan tidak bertanggungjawab itu lagi. Bukan setakat samun, rumah mangsa juga sudah dua kali dimasuki pencuri beberapa tahun lalu serta beberapa jiran yang lain,” katanya.",2025-08-11
Utusan Malaysia,Sukan SEA: Pelayaran ceriakan kem Malaysia dengan dua emas,https://www.utusan.com.my/sukan/2023/05/sukan-sea-pelayaran-ceriakan-kem-malaysia-dengan-dua-emas/,2023-05-08,,"PHNOM PENH: Pasukan pelayaran menceriakan kem Malaysia di Sukan SEA Kemboja apabila berjaya meraih dua pingat emas hari ini.

Pingat emas berkenaan hadir menerusi Muhammad Hafizin Mansor dalam acara RSX dan Izry Hafiezy Fitry menerusi acara RS One.

Kejayaan merangkul dua emas itu melengkapkan sasaran yang ditetapkan kepada sukan itu dan akan melepasi sasaran yang ditetapkan.

Sebanyak sembilan atlet negara mengambil bahagian dalam tujuh daripada sembilan acara yang dipertandingkan secara keseluruhannya di Sukan SEA Kemboja.

Sukan pelayaran tidak dipertandingkan di Sukan SEA Ke-31 di Vietnam pada tahun lalu dan atlet pelayaran Malaysia muncul sebagai juara keseluruhan di temasya Kuala Lumpur 2017 dengan tujuh pingat emas.",2025-08-11
Utusan Malaysia,Bersihkan UMNO secara total - Utusan Malaysia,https://www.utusan.com.my/terkini/2022/02/bersihkan-umno-secara-total/,2022-02-02,,"PUTRAJAYA: UMNO perlu membersihkan parti itu secara total dan tidak hanya mengikis imej pemimpin atasan yang terpalit rasuah, sebaliknya turut mengatasi isu penyalahgunaan kuasa di peringkat pemilihan parti itu.

Mengutarakan pendapat itu kepada Utusan Malaysia , Profesor Ulung, Datuk Dr. Shamsul Amri Baharuddin berkata, pemi­lihan barisan pemimpin tertinggi iaitu presiden, timbalan presiden, naib presiden serta ahli majlis tertinggi yang hanya dicadang­kan di peringkat bahagian boleh membuka kepada unsur rasuah untuk ‘membeli’ sokongan.

“Dahulu pemilihan dibuat secara demokrasi melalui perhimpunan agung tetapi sekarang ia diputuskan oleh bahagian. Jadi 191 bahagian akan memilih siapa nak jadi pemimpin tertinggi, berapa bahagian bersetuju.

“Kalau bahagian ini dibelinya seorang pemimpin yang banyak duit yang boleh sokong dia? Jadi erti kata kuasa daripada cawa­ngan itu sudah ‘diambil’. Itu perubahan dalaman yang UMNO perlu fikirkan supaya lebih ramai boleh mengambil bahagian dalam memilih pemimpin,” katanya di sini semalam.

Shamsul Amri yang juga Pe­ngarah Pengasas Institut Kajian Etnik (Kita), Universiti Kebangsaan Malaysia (UKM) berkata, ge­jala rasuah bukan hanya dalam konteks mengambil duit dalam kerajaan semata-mata tetapi bo­leh berlaku dalam parti UMNO itu sendiri.

Kata beliau, bukan sahaja pemimpin atasan perlu bebas rasuah, tetapi di peringkat pe­mimpin bawahan juga harus sebersih mungkin kerana pilihan raya itu ditentukan di peringkat kawasan Parlimen dan Dewan Undangan Negeri (DUN).

Dalam hal itu, katanya, UMNO perlu memastikan mereka di peringkat cawangan dan bahagian mempunyai rekod baik dalam melaksanakan tugas mereka sebagai wakil rak­yat, malah mereka juga harus mengambil bahagian untuk me­nyelesaikan masalah rakyat walaupun tidak menang di kawasan itu.

“Seperti parti-parti pembangkang, walaupun dia kalah, tetapi dia ada wakil di kawasan itu untuk membantu rakyat, sekali pun tidak ada jawatan dalam parti tetapi dia bantu rakyat di kawasan itu,” katanya.

Shamsul Amri berkata, rakyat sudah boleh melihat imej UMNO dikuasai oleh kluster mahkamah sudah tidak ada lagi.

Katanya, UMNO telah ‘dirotan’ oleh rakyat dan parti itu sudah sedar diri, cuma yang menjadi cabaran ialah bagaimana untuk menguasai pengundi dalam kalangan tiga kelompok iaitu kelompok bandar, separuh bandar dan luar bandar.

“Kalau UMNO mampu me­ngembalikan kekuatannya di luar bandar dan disokong separuh bandar yang ada Cina dan India, saya rasa UMNO boleh menang majoriti bila-bila masa sahaja, cuma mungkin tidak cukup majoriti dua pertiga te­tapi tidak sukar dapat majoriti kalau orang luar bandar semua sokong,” katanya.",2025-08-11
Utusan Malaysia,Bersangka baik damaikan jiwa - Utusan Malaysia,https://www.utusan.com.my/nasional/2019/07/bersangka-baik-damaikan-jiwa/,2019-07-17,,"BERSANGKA baik merupakan sifat yang dituntut dalam Islam kerana ia dapat mengelakkan diri daripada menuduh orang lain melakukan kejahatan atau keburukan di samping menghindarkan daripada fitnah. Berbaik sangka mempunyai banyak kelebihan tersendiri iaitu antaranya, supaya hubungan persahabatan dan persaudaraan menjadi lebih akrab. Apabila hati bebas daripada sangkaan buruk, maka dalam hati hanya sangkaan yang baik-baik sahaja. Mereka yang sentiasa menyuburkan sifat bersangka baik akan terhindar penyesalan dalam hubungan sesama manusia.",2025-08-11
Utusan Malaysia,Teruja jumpa rakan sekolah di PPV selepas 48 tahun - Utusan Malaysia,https://www.utusan.com.my/berita/2021/07/teruja-jumpa-rakan-sekolah-di-ppv-selepas-48-tahun/,2021-07-24,,"JERANTUT: Dua rakan sekolah semasa kanak-kanak dan awal remaja teruja apabila dapat berjumpa semula secara tidak sengaja selepas 48 tahun di Pusat Latihan Teknologi Tinggi (ADTEC) di sini hari ini.

Hamdan Daud, 63, dari Kampung Ulu Cheka dan Maziah Kamaruddin, 63, dari Felda Jengka 24 ditakdirkan duduk sebaris ketika menunggu giliran suntikan dos kedua vaksin Covid-19 di pusat berkenaan.

Hamdan ketika ditemui Utusan Malaysia berkata, dia tergerak hati untuk menegur ‘jiran sebelah’ sebaik sahaja petugas memanggil nama Maziah untuk memberi nombor giliran menunggu.

“Kami juga berada di tempat sama pada pengambilan dos pertama tetapi tidak berjumpa. Saya memang tidak mengenalinya kerana perubahan fizikal dan wajahnya dilindungi pelitup muka dan memakai tudung.

“Saya teruja dan gembira melalui suaranya saya pasti dialah Maziah rakan Sekolah Kebangsaan (SK) Pawang Nong Ulu Cheka (1965 hingga 1970) dan Sekolah Menengah Kebangsaan (SMK) Jerantut (1971-1973).

“Selepas belajar bersama di tingkatan tiga kami berpisah dan tidak berjumpa selama 48 tahun sehinggalah berjumpa tidak sengaja setelah masing-masing beranak cucu,” katanya yang juga pesara Jabatan Hutan Pahang di sini hari ini.

Menurut Hamdan, Maziah ialah anak Cikgu Kamaruddin Rashid menjadi ketua darjah dari darjah satu hingga enam di SK Pawang Nong Ulu Cheka manakala dia pula penolong ketua darjah.

Tambah beliau, ketika belajar di SMK Jerantut, mereka juga sekelas dan berkawan rapat.

Sementara itu Maziah turut gembira dapat berjumpa rakan sepermainan ketika kanak-kanak yang meninggalkan banyak kenangan walaupun kini semuanya sudah berubah

“Saya bersyukur dapat berjumpa semula kawan yang sekian lama tidak bertemu. Selepas 1973 saya berpindah ke beberapa daerah seperti Pekan, Temerloh dan Lipis mengikut ayah yang bertukar tempat kerja.

“Saya ditakdirkan bertemu jodoh dengan orang Jerantut juga dan kini menetap di Felda Jengka 24 sebagai peneroka,” katanya.

Menurutnya, dia bercadang membawa suami dan anak-anak menziarahi kawan lamanya itu bagi mengeratkan silaturahim sambil melihat kembali tempat bermain semasa kanak-kanak dahulu.",2025-08-11
Utusan Malaysia,Cerita City beli kelab Malaysia tidak betul - Utusan Malaysia,https://www.utusan.com.my/nasional/2019/05/cerita-city-beli-kelab-malaysia-tidak-betul/,2019-05-26,,KUALA LUMPUR 26 Mei – Peminat bola sepak di Malaysia binggung sama ada pemilik juara Liga Perdana Inggeris Manchester City berminat membeli salah satu kelab tempatan atau sebaliknya seperti yang disiarkan oleh Tunku Mahkota Johor (TMJ) Tunku Ismail Sultan Ibrahim.,2025-08-11
Utusan Malaysia,Keinsafan mendewasakan Melayu - Utusan Malaysia,https://www.utusan.com.my/nasional/2019/09/keinsafan-mendewasakan-melayu/,2019-09-17,,"APABILA puak-puak Yahudi menguji kesabaran baginda Rasulullah dalam mentadbir kota Madinah, tercetuslah ilham bagi baginda menggubal Piagam Madinah yang terpakai kepada semua kaum di kota itu. Tiada mana-mana pihak disisih atau didiskriminasikan tetapi seandainya mereka memungkiri piagam itu, hukumannya berat termasuk pengusiran dari kota Madinah. Para pembaca sekalian boleh sambung sendiri cerita ini seterusnya apa yang berlaku selepas itu di Kota tersebut.",2025-08-11
Utusan Malaysia,Tatacara prosiding reman diperkemas - Utusan Malaysia,https://www.utusan.com.my/terkini/2021/09/tatacara-prosiding-reman-diperkemas/,2021-09-13,,"PUTRAJAYA: Bermula Rabu ini, tatacara permohonan reman mengikut Seksyen 117 Kanun Tatacara Jenayah (CPC) di seluruh negara diperkemas antaranya dengan memberi peluang kepada orang yang disyaki (OYDS) diwakili peguam pada prosiding tersebut.

Selain itu, pengendalian prosiding perlu ditangguhkan kepada suatu masa yang munasabah pada hari yang sama bagi membolehkan peguam yang telah dihubungi, hadir mewakili anak guamnya termasuk pada cuti hujung minggu dan cuti umum.

Bagaimanapun, permohonan reman akan diteruskan jika OYDS tidak berhasrat diwakili peguam atau tiada peguam hadir dalam tempoh yang ditetapkan.

Garis panduan pengendalian prosiding reman di bawah Seksyen 117 itu dikeluarkan oleh Ketua Hakim Negara, Tun Tengku Maimun Tuan Mat dalam kenyataan yang dikeluarkan di sini pada 10 September lalu.

Arahan Amalan Bilangan 11 Tahun 2021 itu diperkemas dan diseragamkan di seluruh negara dan dikendalikan oleh majistret atau majistret ex-officio.

Arahan amalan itu turut menyatakan, sebelum permohonan reman didengar, pegawai penyiasat perlu memastikan dokumen-dokumen termasuk salinan diari siasatan lengkap difailkan melalui sistem e-Kehakiman sebelum mengemukakan OYDS di hadapan majistret.

Menurut arahan itu, OYDS diminta mengesahkan kepada majistret bahawa dia telah diberi peluang menghubungi peguamnya dan jika belum melantik peguam, hasrat itu telah dinyatakan.

Majistret perlu memastikan hak OYDS untuk mendapatkan khidmat guaman daripada Yayasan Bantuan Guaman Kebangsaaan (YBGK) jika memenuhi syarat-syarat termasuk seorang warganegara Malaysia dan tidak disiasat di bawah undang-undang pencegahan, penculikan dan melarikan orang.

Arahan itu juga menyatakan, pegawai polis perlu memastikan peguam yang dilantik oleh OYDS sama ada peguam lantikan sendiri atau menggunakan khidmat YBGK, telah dihubungi dan dimaklumkan supaya hadir pada prosiding tersebut.

Menurut kenyataan itu, ketika permohonan dikemukakan, pegawai polis perlu memaklumkan status permohonan reman sama ada permohonan baharu atau lanjutan manakala OYDS dikehendaki memberitahu layanan terhadapnya dan keadaan kesihatan ketika dalam tahanan.

“Pegawai penyiasat polis perlu memastikan OYDS dibawa ke hospital untuk pemeriksaan dan rawatan sewajarnya jika majistret mendapatinya memerlukan rawatan,” ujar kenyataan tersebut.

Amalan itu turut mengeluarkan garis panduan jika ketiadaan majistret dalam prosiding reman bagi kes-kes hukuman mati, hukuman penjara melebihi 14 tahun, kes-kes berprofil tinggi, berkepentingan awam dan kes-kes di bawah Akta Suruhanjaya Pencegahan Rasuah Malaysia 2009, prosiding reman akan dikendalikan majistret ex-officio.

Ekoran arahan terbaharu itu, dua arahan terdahulu berkaitan prosedur reman di bawah Seksyen 117 yang dikeluarkan pada 2003 dan 2012, dibatalkan.",2025-08-11
Utusan Malaysia,"Kes tunggakan gaji menurun, imej Liga M makin kukuh",https://www.utusan.com.my/sukan/2023/02/kes-tunggakan-gaji-menurun-imej-liga-m-makin-kukuh/,2023-02-16,,"PETALING JAYA: Liga Malaysia (Liga M) menunjukkan perkembangan positif untuk bersaing sebagai antara liga terbaik rantau Asia apabila kes tunggakan gaji pasukan menunjukkan penurunan mendadak dalam tempoh lima tahun terakhir.

Ketua Pegawai Eksekutif (CEO), Liga Bola Sepak Malaysia (MFL), Stuart Rama­lingam mendedahkan, ketika beliau me­nyertai Persatuan Bolasepak Malaysia (FAM) pada 2018, terdapat 232 kes ­dicatatkan.

“Begitupun sekarang hanya ada sembilan hingga 13 kes aktif, jadi ia menunjukkan usaha untuk mengurangkan jumlah kes tunggakan gaji telah berjaya kita laksanakan.

“Dengan penglibatan CEO-CEO kelab yang sekarang lebih peka kepada penggunaan kewangan dalam bajet saya yakin kita akan melihat lagi pengurangan masalah tunggakan gaji selepas ini,” katanya.

Menurut Stuart, MFL akan terus mengambil tindakan keras tanpa memilih kasih ­seperti yang dilakukan musim lalu apabila tidak meluluskan lesen kepada Sarawak United dan Melaka United meskipun tindakan itu akan menjatuhkan nilai Liga M.

Jelas beliau, hukuman sebegitu perlu dibuat bagi memastikan stigma tunggakan gaji tidak akan berlaku lagi yang mampu mencalarkan imej Liga M pada musim depan.

“Seperti tahun lalu, liga kita berakhir dengan dua pasukan yang mempunyai masalah gaji sekali gus menyebabkan mereka tidak layak untuk dapatkan lesen musim ini.

“Kita tahu ketegasan untuk buat keputusan itu bukan senang memandangkan ia membabitkan dua kelab besar sekali gus menjatuhkan nilai komersial. Ketiadaan Melaka dan Sarawak jelas beri impak ­besar,” katanya.",2025-08-11
