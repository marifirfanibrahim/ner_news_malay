News_Source,Title,Source_URL,Publish_Date,Category,Summary,Scrape_Date
Utusan Malaysia,"'Banyak kejayaan dilakar, namun saya terkilan' - Tok Pa - Utusan Malaysia",https://www.utusan.com.my/terkini/2021/08/banyak-kejayaan-dilakar-namun-saya-terkilan-tok-pa/,2021-08-19,,"PUTRAJAYA: Bekas Menteri di Jabatan Perdana Menteri (Ekonomi), Datuk Seri Mustapa Mohamed menzahirkan perasaan terkilan kerana tidak sempat meneruskan tugas terutama bagi pembangunan luar bandar.

Beliau juga turut terkilan tidak mempunyai kesempatan melawat setiap negeri dan agensi di bawah Unit Perancang Ekonomi (EPU) dalam tempoh perkhidmatannya mengemudi jabatan itu.

Bagaimanapun, beliau bersyukur memperoleh hubungan rapat dan saling menghormati dalam membincangkan pelbagai isu secara terbuka sekali gus mewujudkan suasana kerja amat baik bersama warga jabatan itu.

“Dalam tempoh 17 bulan ini selepas menerajui EPU pada 11 Mac tahun lalu, cabaran utama Covid-19, banyak peristiwa dikongsi bersama, antaranya pembentangan Rancangan Malaysia Ke-12 (RMK-12) ditunda empat kali begitu juga banci penduduk juga ditunda empat kali.

“Selain itu, perkara mencabar bagi saya perjanjian projek Kereta Api Berkelajuan Tinggi (HSR) antara Kuala Lumpur dan Singapura, dan kita juga mencapai banyak kejayaan antaranya Rangka Tindakan Ekonomi Digital Malaysia, memuktamadkan RMK-12, sekretariat Majlis Tindakan Ekonomi (EAC) dan memantapkan Jabatan Perangkaan,” katanya dalam rakaman video hari ini.

Menurut Mustapa, antara kejayaan terbesar ialah memuktamadkan pelan pemulihan Felda untuk menghapuskan sebahagian hutang peneroka dengan kira-kira 90,000 peneroka menyatakan persetujuan.

Beliau berkata, banyak sesi libat urus berjaya dilaksanakan antara pelbagai sektor untuk memberikan input kepada penggubalan dasar kerajaan.

“Saya bersyukur dalam menyumbang kepada kerajaan di bawah pimpinan Tan Sri Muhyiddin Yassin untuk membangunkan negara kita. Saya kagum dengan tahap profesionalisme dan kebolehan pegawai-pegawai kerajaan.

“Pegawai-pegawai bekerja penuh komitmen untuk memuktamadkan RMK-12, enam bulan bekerja intensif untuk menghasilkan dokumen berkualiti,” katanya.

Pada masa sama, beliau turut mendoakan negara ini terus dipimpin oleh seorang tokoh yang mampu melonjakkan pencapaian negara.

“Saya berterima kasih kepada semua. Saya sekali lagi minta maaf jika ada kekurangan dan insya-Allah akan terus perjuangkan kepentingan rakyat kita dan akan terus berkhidmat untuk rakyat secara profesional dengan dedikasi dan komitmen,” katanya.",2025-08-11
Utusan Malaysia,"Suami mohon poligami, isteri boleh tuntut harta sepencarian",https://www.utusan.com.my/gaya/2023/03/suami-mohon-poligami-isteri-boleh-tuntut-harta-sepencarian/,2023-03-06,,"Bukan mahu menghalang perkara yang dibenarkan oleh agama, namun daripada meratapi kesedihan atau melepaskan amarah dan menyebarkan aib rumah tangga di media sosial, lebih baik wanita menggunakan saluran undang-undang yang ada untuk membela nasib diri dan anak-anak.

Salah satunya, mungkin ramai wanita yang masih tidak tahu tindakan yang perlu dilakukan apabila berdepan dengan situasi apabila sang suami memohon Kebenaran Berpoligami di Mahkamah Syariah.

Menurut Peguam Syariah, Sasha Lyna Abdul Latif, apabila suami memohon kebenaran untuk berpoligami, permohonan tersebut akan diserahkan kepada isteri sedia ada untuk memaklumkan berkenaan satu permohonan telah difailkan oleh suami dan untuk isteri hadir dalam prosiding.

Ia termaktub dalam Arahan Amalan No. 7 tahun 2021 yang antara lain menyatakan tanggungjawab mahkamah memanggil isteri atau isteri-isteri sedia ada untuk hadir dalam prosiding permohonan kebenaran poligami serta permohonan pengesahan dan pendaftaran nikah poligami.

Pihak isteri atau isteri-isteri sedia ada, tertakluk kepada keadaan tertentu, hendaklah dijadikan sebagai pihak dan dipanggil dalam prosiding permohonan berkenaan.

“Ia bermakna selepas permohonan dilakukan oleh suami, isteri akan dinamakan sebagai defendan dan perlu hadir ke mahkamah.

“Ia bertujuan untuk memberi peluang kepada isteri untuk bersuara kepada mahkamah bagi pihaknya kerana ada beberapa kriteria yang perlu dipenuhi oleh suami sebelum mendapat kebenaran berpoligami,” katanya kepada Utusan Malaysia.

Dalam bahasa ringkasnya, apabila mendapat permohonan sedemikian, mahkamah akan menilai alasan-alasan suami yang berkeinginan poligami serta beri peluang kepada isteri untuk bersuara bagi pihaknya  sekiranya tidak bersetuju dengan permohonan tersebut.

Kata Sasha, menurut Seksyen 23 Enakmen Undang-Undang Keluarga Islam (Negeri Selangor) 2003, permohonan harus disertakan dengan alasan mengapa perkahwinan yang dicadangkan itu patut atau perlu.

Ia juga mengambil kira pendapatan suami pada masa itu, butir-butir komitmen, kewajipan tanggungan kewangan,  bilangan orang tanggungan termasuk yang akan menjadi tanggungan (perkahwinan baharu).

“Ketika inilah isteri boleh bersuara dan memberitahu mahkamah sekiranya suami telahpun selama ini berlaku tidak adil atau berpotensi untuk berlaku tidak adil atau ada nafkah tertunggak dan sebagainya.

“Malah, isteri juga boleh memberitahu kepada mahkamah sekiranya mereka suami ada melakukan ugutan cerai sekiranya mereka tidak ke mahkamah dan menyokong permohonan poligami yang dibuat,” katanya lagi.

Gali Ilmu hak isteri

Isteri yang dikehendaki hadir ke mahkamah perlulah mempersiapkan diri dengan ilmu pengetahuan dan hak yang boleh dituntut.

Kata Sasha, tidak ada manfaatnya hadir ke mahkamah tetapi tidak tahu mengenai hak yang sepatutnya diri sendiri dan anak-anak boleh dapat sekiranya suami berniat untuk berkahwin lagi.

Antara perkara yang boleh dituntut oleh isteri sekiranya suami memohon kebenaran Mahkamah untuk berpoligami  adalah harta sepencarian.

Harta sepencarian bukan sahaja boleh dituntut jika sudah bercerai, bahkan ketika masih dalam perkahwinan iaitu sekiranya suami berpoligami dan ataupun setelah berlaku perceraian.

Isteri yang mempunyai suami yang ingin atau telah berpoligami, boleh memfailkan permohonanan untuk minta mahkamah keluarkan perintah mengatakan harta yang suami ada pada ketika mereka suami isteri adalah sebagai harta sepencarian isteri.

“Selain itu, semasa di dalam prosiding permohonan kebenaran berpoligami suami, isteri boleh mohon juga direkodkan nafkah diri dan anak-anak mengikut keperluan yang diperlukan. Sekiranya mahkamah tidak memberikan perintah nafkah di dalam prosiding kebenaran untuk berpoligami tersebut, isteri sedia ada masih boleh memfailkan permohonan nafkah dan harta sepencarian.

“Proses tuntutan sama seperti permohonan kebenaran poligami iaitu tuntukan nafkah dan harta sepencarian. Sebab itu sebagai isteri kita kena tahu hak kita dan hadir ke mahkamah bila dipanggil,” katanya lagi.

Hal ini kerana katanya, kebanyakan wanita masih lagi tidak sedar kepentingan perkara tersebut menyebabkan mereka tidak mengambil berat tentang keperluan untuk hadir ke mahkamah.

Permohonan yang dibuat oleh suami akan lebih mudah mendapat kebenaran daripada mahkamah sekiranya isteri ‘lepas tangan’ tidak hadir untuk memberikan keterangan.

“Tidak semestinya semua permohonan akan mendapat kebenaran melainkan jika isteri tidak memberikan kerjasama dengan tidak hadir ke mahkamah kerana tiada pihak yang menyanggah alasan yang diberikan oleh suami.

“Jika mahkamah mendapati suami tidak berkemampuan, maka kebenaran tidak akan diberikan. Biarpun jika bakal isteri baharu menyatakan akan menanggung perbelanjaan selepas kahwin, mahkamah tetap tidak akan membenarkan kerana tangungjawab tanggungan sepatutnya adalah suami.

“Jadi, kalau isteri tidak pergi ke mahkamah sangat rugi sekali kerana terlepas peluang untuk menjelaskan hal sebenar kepada mahkamah,” jelasnya lagi.

Selain itu, bagi kes suami yang berkahwin di luar negara secara sembunyi pula, isteri boleh mengemukakan aduan kepada Jabatan Agama Islam.

Suami yang berkahwin lain tanpa membuat permohonan adalah satu kesalahan yang boleh membawa hukuman penjara enam bulan atau denda RM1,00O.

Perkasakan wanita sejak awal usia

Kaunselor Keluarga, Normaliza Mahadi menyarankan agar keluarga memainkan peranan penting dalam memperkasakan wanita sejak daripada awal usia.

Katanya, hasil didikan yang betul mengenai peranan anak lelaki dan perempuan akan membentuk generasi masa depan yang tahu mengenai tanggungjawab masing-masing.

“Sekarang ini banyak kes kita dengar daripada media mengenai apabila berlaku penceraian, wanita yang kena menanggung anak-anak.

“Ini sesuatu yang kita kena fikirkan kenapa terjadi sebegitu. Kalau kita lihat dalam institusi keluarga tidak kira latar belakang, kebanyakan tanggungjawab akan diberikan kepada anak perempuan berbanding anak lelaki.

“Anak perempuan kena buat kerja rumah, jarang ada yang menyuruh anak lelaki yang buat kerja rumah. Apa yang berlaku pada hari ini adalah hasil didikan 20, 30 tahun yang lalu,” katanya.

Oleh itu, katanya, sebaiknya keluarga mengamalkan sikap kerjasama dalam melaksanakan tugasan di rumah.

Perlu pupuk sikap tanggung jawab bukan hanya pada anak perempuan, tetapi juga pada anak lelaki supaya apabila berkeluarga kelak, dia tidak akan melepaskan kesemua tanggungjawab kepada si isteri.

“Didik juga anak perempuan untuk tahu semua orang dalam keluarga ada peranan masing-masing dan bukan terletak semata-mata di bahu mereka.

“Apa yang kita ubah pada hari ini, kita akan dapat melihat hasilnya 30, 40 tahun akan datang,” katanya optimis.

Jelasnya, pasangan yang hendak berkahwin juga haruslah berfikiran jauh ke hadapan mengenai kehidupan rumah tangga yang bakal dilalui.

Bukan hanya berdasarkan cinta semata-mata, banyak aspek yang perlu dipertimbangkan sebelum memilih untuk mengikat tali perkahwinan.

“Perkara yang sering orang terlepas pandang adalah perbincangan mengenai kehidupan selepas kahwin. Tidak fikir inginkan perkahwinan yang bagaimana, perbelanjaan keluarga dan sebagainya.

“Trend sekarang ini ramai yang cepat jatuh cinta dan cepat juga bercerai kerana cinta begitu murah,” jelasnya.

Sedangkan, katanya, fasa berkenalan adalah masanya untuk berbincang mengenai perkara-perkara serius selepas perkahwinan.

Pemikiran luas

Tambah Normaliza, jika dahulu dikatakan wanita berpendidikan tidak akan ada masalah rumahtangga, namun ia tidak lagi boleh dipakai pada ketika ini.

Katanya, bukan hanya berpendidikan, malah wanita perlu mempunyai pemikiran luas supaya dapat menghadapi setiap cabaran mendatang.

“Saya rasa wanita harus proaktif untuk hadir ke majlis-majlis ilmu untuk menjadi ibu dan isteri yang terbaik.

“Wanita juga perlu ada kemampuan berfikir dan memahami kehidupan dengan sebaiknya serta menjadi lebih progresif,” jelasnya.

Ketahui jika pasangan berlaku curang

Sementara itu, Pensyarah Kanan Program Psikologi Klinikal dan Kesihatan Tingkah Laku Fakulti Sains Kesihatan, Universiti Kebangsaan Malaysia  (UKM), Prof. Madya Dr. Shazli Ezzat Ghazali berkongsikan perubahan tingkah laku apabila pasangan mempunyai skandal atau hubungan sulit.

Katanya, perubahan tingkah laku dapat dilihat dalam bentuk “melindungi”  rahsia.

Dalam kebanyakan kes, dalam keadaan tersebut, suami atau isteri selalunya dapat menghidu  perubahan tingkah laku pasangannya.

“Perubahan tingkah laku ini boleh berbentuk dominan iaitu perubahan secara aktif seperti jika sebelum ini pasangan tidak mempedulikan kepada pasangannya, tetapi apabila pasangan mempunyai skandal  mereka akan menonjolkan tingkah laku terlampau mengambil berat dengan mengharapkan diberikan kebebasan kepada mereka untuk mendapat ruang untuk bersama dengan skandalnya.

“Disamping itu, pergerakan mereka berada dalam keadaan yang amat berhati-hati termasuklah berkomunikasi biasanya mereka akan bercakap perlahan, berjauhan dan tiba-tiba mematikan talian telefon  atau pun menyembunyikan telefon bimbit.

“Mereka juga mudah terkejut, berada dalam keadaan tidak tenang seperti kebimbangan, rasa tidak selamat dan tertekan,” jelasnya.

Tambahnya, dalam kebanyakan kes si isteri lebih mudah perasan dengan perubahan ini kerana golongan wanita digerakkan oleh emosi berbanding dengan lelaki. Terdapat juga perubahan secara resesif iaitu pasangan menunjukkan  tingkah laku yang berbeza.

“Misalnya berubah daripada seorang yang mengambil berat kepada  hilang minat terhadap pasangan dan tingkah laku itu menampakkan perubahan yang nyata.

“Mereka mudah mengganas, menengking, memukul, mendera dan memaksa pasangannya. Kadang-kadang pasangan akan sengsara dan tertanya-tanya kenapa pasangannya berubah sedemikian rupa,” katanya lagi.

Langkah psikologi: -Pasangan perlu fokus elemen kognitif -Mengurangkan fokus kepada elemen emosi -Pemikiran perlu positif dan terfokus kepada memahami isu dan cuba memahami dalam pelbagai sudut. – Tumpuan untuk meredakan konflik melalui komunikasi positif dan mengenalpasti cara daya tindak yang positif -Jika ia tidak dapat dikawal oleh seseorang individu, perlu berjumpa dengan pakar psikologi untuk membantu menguruskan tekanan yang dialami serta menstruktur komunikasi yang berkesan untuk mengeluarkan konflik.",2025-08-11
Utusan Malaysia,‘Kenangan terindah saya’ - Utusan Malaysia,https://www.utusan.com.my/nasional/2019/07/kenangan-terindah-saya/,2019-07-28,,"ALOR SETAR – Jaringan tunggal Mohd. Fadzrul Danel Mohd. Nizam yang hadir seminit selepas dia dimasukkan dalam perlawanan akhir Piala FA, sekali gus mengesahkan gelaran juara merupakan kenangan paling indah buat pemain tengah Lang Merah itu, semalam. Bagi Mohd. Fadzrul, biarpun bukan kali pertama menjaringkan gol untuk pasukan negerinya, namun, saat bola melintasi garisan gol menewaskan penjaga gawang Perak, Muhammad Hafizul Hakim Khairul Nizam Jothy sukar untuk digambarkan dengan kata-kata.",2025-08-11
Utusan Malaysia,Tampilkan calon veteran sudah tidak relevan,https://www.utusan.com.my/nasional/2022/09/tampilkan-calon-veteran-sudah-tidak-relevan/,2022-09-29,,"KANGAR: Keputusan parti parti politik menampilkan semula calon veteran dalam menghadapi Pilihan Raya Umum Ke-15 (PRU-15) dilihat tidak lagi relevan bagi meraih sokongan rakyat.

Ahli Dewan Undangan Negeri (ADUN) Indera Kayangan, Gan Ay Ling berkata, calon-calon veteran yang sebelum ini pernah diketengahkan dilihat tidak membawa sebarang perubahan dalam aspek kemajuan negeri atau negara walaupun telah menjadi wakil rakyat sejak berpuluh tahun lalu.

Katanya, calon muda seharusnya diketengahkan dalam PRU-15 bagi memberi lebih banyak idea baharu yang lebih segar disamping menjadi seorang pemimpin kompeten.

“Calon pemimpin yang dipilih seharusnya mengetahui tanggungjawab untuk mentadbir negeri atau negara ini dalam membawa perubahan yang lebih progresif khususnya kepada rakyat,” katanya ditemui pada majlis ramah mesra bersama pengamal media Perlis di Haus Burger, Taman Muhibbah di sini hari ini.

Utusan Malaysia hari ini melaporkan Parti Pribumi Bersatu Malaysia (Bersatu) Perlis tidak menolak kemungkinan mengenengahkan dua tokoh politik terkenal iaitu Tan Sri Radzi Sheikh Ahmad dan Tan Sri Azmi Khalid sebagai calon mereka dalam PRU-15 di negeri itu.

Selain dua tokoh berkenaan, Bersatu Perlis juga dikatakan tidak menolak kemungkinan mengenengahkan calon veteran seperti bekas Ahli Parlimen Arau, Datuk Seri Diraja Syed Razlan Putra Jamalullail dalam PRU-15.

Sementara itu, ADUN Sena, Asrul Nizan Abdul Jalil pula berkata, bagi komposisi di Perlis, terdapat kawasan pengundian yang dikenal pasti mempunyai jumlah pengundi muda lebih 50 peratus.

“Jadi calon yang diletakkan di sesebuah kawasan itu perlulah disesuaikan dengan komposisi berkenaan malah ini termasuk melibatkan calon wanita,” katanya.

Dalam perkembangan sama, Asrul berkata, PKR juga telah menetapkan komposisi 30 peratus calon muda dan wanita menerusi kongres sebelum ini yang turut dijadikan sebagai polisi rasmi parti itu.

Katanya, kepimpinan parti itu juga turut melakukan saringan yang lebih ketat pada PRU-15 bagi memastikan calon yang dipilih itu bertepatan dan boleh meraih sokongan rakyat.

“Pada saya ada kriteria-kriteria yang perlu diambil kira supaya calon yang diketengahkan itu bertepatan dan dapat membawa kemenangan kepada parti,” katanya.",2025-08-11
Utusan Malaysia,"Lebih 10,000 orang hadir Majlis Rumah Terbuka UMNO Pahang",https://www.utusan.com.my/nasional/2023/05/lebih-10000-orang-hadir-majlis-rumah-terbuka-umno-pahang-di-felda-sungai-koyan-lipis-pahang/,2023-05-09,,"Lebih 10,000 penduduk tempatan memeriahkan Majlis Rumah Terbuka Aidilfitri Badan Perhubungan UMNO Pahang di Dewan Laman Sejahtera Jelai, Sungai Koyan, di Lipis, Pahang baru-baru ini

Pengerusi Badan Perhubungan UMNO Pahang Datuk Seri Wan Rosdy Wan Ismail berkata, majlis turut dihadiri Presiden UMNO Datuk Seri Dr.Ahmad Zahid Hamidi mendapat sambutan hebat dari pelbagai lapisan masyarakat termasuk etnik Orang Asli.

” Tetamu bukan sahaja dari negeri Pahang tetapi juga dari negeri lain seperti Kedah, Selangor, Kelantan, Terengganu dan Johor.

Pelbagai lapisan masyarakat termasuk Orang Asli hadir di majlis Rumah Terbuka Aidilfitri UMNO Pahang di Felda Sungai Koyan, Lipis baharu- baharu ini.",2025-08-11
Utusan Malaysia,Mangsa banjir positif Covid-19 makin bertambah - Utusan Malaysia,https://www.utusan.com.my/nasional/2022/01/mangsa-banjir-positif-covid-19-makin-bertambah/,2022-01-01,,"PUTRAJAYA: Kementerian Kesihatan mengesan sebanyak 451 kes positif Covid-19 dalam kalangan mangsa banjir sehingga hari ini dengan pertambahan tujuh kes baharu.

Ketua Pengarah Kesihatan, Tan Sri Dr. Noor Hisham Abdullah berkata, buat masa ini, sebanyak 15 kes positif Covid-19 di pusat pemindahan sementara (PPS), namun tiada pertambahan kes baharu direkodkan.

“Malah tiada pertambahan kluster baharu di PPS sekali gus kekal dengan satu kluster.

“Selain itu, sebanyak tujuh kes penyakit berjangkit dikesan dalam kalangan mangsa banjir iaitu jangkitan saluran pernafasan akut teruk (empat kes/kumulatif 1,189 kes), penyakit kulit (dua kes/kumulatif 525 kes), acute gastroenteritis (satu kes/kumulatif 239 kes), konjunktivitis (tiada kes baharu/kumulatif 16 kes) serta penyakit tangan, kaki dan mulut (tiada kes baharu/kumulatif enam kes),” katanya dalam kenyataan hari ini.

Dalam perkembangan melibatkan kes positif harian, Noor Hisham berkata, Malaysia merekodkan sebanyak 1.4 peratus bersamaan 46 kes daripada 3,386 kes harian positif Covid-19 melibatkan kategori tiga, empat dan lima hari ini.

Katanya, baki 3,340 kes bersamaan 98.6 peratus adalah terdiri daripada kategori satu dan dua.

Bagi kes positif, ia menunjukkan penurunan iaitu 3,386 kes berbanding semalam, 3,573 kes sekali gus diatasi pesakit yang sembuh pula, 3,547 kes.

“Pesakit Covid-19 yang memerlukan rawatan di unit rawatan rapi (ICU) mencatatkan 273 kes, manakala jumlah pesakit Covid-19 yang memerlukan alat bantuan pernafasan pula terus merekodkan 159 kes,” katanya.

Noor Hisham berkata, lima kluster baharu dicatatkan menjadikan jumlah kluster terkumpul sejak pandemik melanda meningkat kepada  6,133 kluster.

Rekod terbabit adalah setakat pukul 6 petang, hari ini berdasarkan maklumat dikemas kini melalui laman web, https://covidnow.moh.gov.my menjadikan keseluruhan kes terkini sebanyak 31,487 kes.

Bagi kes kematian yang dibawa ke hospital (BID), sebanyak empat daripada 25 kes dengan jumlah keseluruhan sebanyak 6,355 kes.",2025-08-11
Utusan Malaysia,"Henti salahkan orang Melayu, yang salah pemimpin Melayu - Utusan Malaysia",https://www.utusan.com.my/nasional/2019/10/henti-salahkan-orang-melayu-yang-salah-pemimpin-melayu/,2019-10-07,,"Kongres Maruah Melayu telah berakhir semalam dan natijahnya pada saya jelas iaitu ia sekadar menutup kegagalan pemimpin hari ini dengan menyalahkan orang Melayu. Saya ulangi keyakinan saya sebelum kongres tersebut bahawa kongres ini hanyalah manfestasi kegagalan Perdana Menteri, Tun Dr. Mahathir dan pemimpin-pemimpin Melayu. Negara ini pernah melahirkan dan menyaksikan ramai pemimpin-pemimpin Melayu yang berjaya. Pemimpin-pemimpin itu adalah mereka yang menyelamatkan negara d ari penjajah.",2025-08-11
Utusan Malaysia,Ayam 'engkong' jadi tarikan - Utusan Malaysia,https://www.utusan.com.my/nasional/2018/10/ayam-engkong-jadi-tarikan/,2018-10-10,,"PONTIAN 10 Okt. – Juadah berasaskan ayam sering disajikan dengan pelbagai menu, antaranya masak madu, kuzi, asam pedas, berempah, masak kicap, masak merah dan rendang. Namun, bagi masyarakat Jawa di negeri ini, ‘ayam engkong’ tetap popular, tetapi agak jarang ditemukan di kedai-kedai makan kerana kaedah memasaknya memerlukan kemahiran.",2025-08-11
Utusan Malaysia,Pas tidak anggap BN musuh pada PRU15,https://www.utusan.com.my/nasional/2022/09/pas-tidak-anggap-bn-musuh-pada-pru15/,2022-09-20,,"PETALING JAYA: Pas kekal dengan pendirian menjalinkan hubungan dengan UMNO sebagai Rakan Ta’awun sekali gus tidak bersetuju sama sekali dengan sebarang ketetapan atau pendirian yang menggambarkan Barisan Nasional (BN) sebagai musuh dalam Pilihan Raya Umum Ke-15 (PRU15).

Setiausaha Agung Pas, Datuk Seri Takiyuddin Hassan berkata, parti itu juga yakin agenda penyatuan ummah dan perpaduan nasional antara orang Melayu Islam, bumiputera dan rakyat pelbagai kaum di negara ini hanya dicapai sekiranya kestabilan politik dapat diwujudkan selepas PRU15.

Justeru, katanya, Pas terus berusaha dengan pelbagai pendekatan antaranya menyeru seboleh mungkin parti-parti yang mewujudkan kerajaan persekutuan sekarang dapat terus berkerjasama menghadapi PRU15  seterusnya membentuk sebuah kerajaan baharu yang lebih mantap dan berautoriti.

“Pas kekal dengan pendirian menjalinkan hubungan dengan UMNO sebagai Rakan Ta’awun sekali gus tidak bersetuju sama sekali dengan sebarang ketetapan atau pendirian yang menggambarkan BN sebagai musuh dalam PRU15.

“Pas sebaliknya tetap menegaskan bahawa musuh sebenar penyatuan ummah adalah Pakatan Harapan (PH) dan sekutu-sekutunya termasuk ‘Khemah Besar’,” katanya dalam satu kenyataan di sini semalam.

Menurut Takiyuddin, Pas yakin gabungan atas konsep penyatuan ummah dan perpaduan nasional sahaja mampu menjadi formula terbaik dan berkesan serta diterima oleh majoriti pengundi.

“Konsep ini ke arah mewujudkan sebuah kerajaan prihatin rakyat dengan langkah penambahbaikan sistem penyampaian perkhidmatan kepada seluruh rakyat di samping pada masa yang sama memberikan perhatian khusus kepada aspek semak dan imbang

“Pas amat optimis hanya dengan perpaduan dan kerjasama politik di antara parti-parti utama Melayu-Islam dapat mengelakkan pertandingan lebih dari dua penjuru dalam PRU15 nanti.

“Ini bukan sahaja dapat menjamin terbentuknya sebuah pemerintahan yang adil dan saksama kepada semua rakyat merentasi kaum, agama, bangsa dan budaya, tetapi juga mengelakkan berulangnya sejarah hitam yang berlaku semasa PRU14,” katanya.",2025-08-11
Utusan Malaysia,"Covid-19: Rumah mayat Hong Kong penuh, simpan dalam kontena",https://www.utusan.com.my/luar-negara/2022/03/covid-19-rumah-mayat-hong-kong-penuh-simpan-dalam-kontena/,2022-03-18,,"HONG KONG: Rumah mayat awam di Hong Kong dilaporkan sesak dengan mayat pesakit Covid-19 susulan peningkatan mendadak kes kematian akibat jangkitan virus itu.

Lapor Daily Mail , situasi itu turut memaksa pekerja rumah mayat memindahkan mayat mangsa Covid-19 ke dalam kontena.

Beberapa gambar yang tular menunjukkan pekerja memakai sut peralatan perlindungan diri (PPE) lengkap sedang memindahkan mayat pesakit Covid-19 dari sebuah trak ke dalam barisan kontena yang diletakkan di luar Rumah Mayat Awam Fu Shan.

Hong Kong merekodkan hampir sejuta kes jangkitan dan lebih 4,600 kematian akibat Covid-19 kurang daripada tiga bulan selepas penularan varian Omicron di negara itu.

Sebahagian besar kes kematian itu membabitkan populasi warga emas yang masih belum menerima suntikan vaksin Covid-19.

Seorang wakil dari industri pengebumian memaklumkan kes kematian yang semakin meningkat menjejaskan bekalan keranda di bandar itu.

Katanya, setakat ini, hanya 300 keranda yang tinggal dan dijangka kehabisan pada hujung minggu.

Sementara itu, Ketua Eksekutif Hong Kong, Carrie Lam berkata, dua lagi kontena yang membawa muatan keranda akan tiba di Hong Kong tidak lama lagi.

Gambar-gambar itu tular lima hari selepas beberapa mayat dibiarkan terlantar bersebelahan pesakit yang masih hidup di sebuah hospital di Hong Kong.

Seorang doktor mendakwa gambar tersebut diambil di dalam wad kemalangan dan kecemasan Hospital Queen Elizabeth di Hong Kong dan mula tular pada Jumaat lalu.

Gambar itu yang dirakam pada awal bulan ini memaparkan enam beg mayat di atas pengusung diletakkan bersebelahan pesakit.",2025-08-11
Utusan Malaysia,6 mangsa sindiket tawaran kerja Thailand-Myanmar selamat tiba,https://www.utusan.com.my/nasional/2022/12/6-mangsa-sindiket-tawaran-kerja-thailand-myanmar-selamat-tiba/,2022-12-21,,"PUTRAJAYA: Dua warganegara Malaysia yang menjadi mangsa sindiket jenayah penipuan tawaran pekerjaan di sempadan Thailand-Myanmar selamat tiba di Lapangan Terbang Antarabangsa Kuala Lumpur (KLIA) hari ini.

Kementerian Luar dalam kenyataan memaklumkan, pihak berkuasa Thailand turut menghantar pulang empat lagi rakyat negara ini yang berada dalam tahanan Imigresen Thailand.

Katanya, kesemua enam mangsa yang dihantar pulang dari negara jiran itu diserahkan kepada pihak Polis Diraja Malaysia (PDRM) untuk diambil keterangan bagi membantu siasatan.

“Kementerian merakamkan penghargaan kepada pihak PDRM atas tindakan pantas dan proaktif dalam mengesan serta menyelamatkan mangsa-mangsa hasil kerjasama erat kementerian ini dengan Kedutaan Besar Malaysia di Bangkok.

“Pada masa sama, kementerian merakamkan penghargaan kepada pihak berkuasa Thailand yang sentiasa memberikan kerjasama dan keutamaan dalam membantu Kerajaan Malaysia menyelamatkan mangsa-mangsa sindiket ini,” katanya hari ini.

Pada Oktober lalu, mangsa yang berasal dari Johor ditipu rakan yang menawarkan peluang pekerjaan di Singapura dengan gaji lumayan. Namun, setibanya di Lapangan Terbang Changi Singapura, mangsa dimaklumkan dokumen pekerjaan mereka masih diuruskan rakan terbabit.

Susulan itu, kononnya sementara menunggu urusan dokumen di Singapura selesai, mereka dibawa ke Bangkok, Thailand, namun setibanya di Bangkok, pasport mereka dirampas dan kemudian dibawa ke Mae Sot berhampiran sempadan Thailand-Myanmar.

Terdahulu, Ahli Dewan Undangan Negeri Teruntum, Sim Chon Siang tiba bersama mangsa-mangsa selepas membantu menghulurkan bantuan dan memudahkan urusan bagi membawa pulang mangsa.

Sehingga semalam, pihak kementerian menerima 488 laporan melibatkan warganegara Malaysia yang menjadi mangsa jenayah sindiket penipuan ini di Kemboja, Laos, Myanmar dan Thailand.

Katanya, daripada bilangan tersebut, seramai 359 orang berjaya diselamatkan, dengan 331 orang dibawa pulang ke Malaysia dan 28 orang lagi masih berada dalam depoh tahanan bagi membantu proses siasatan serta urusan dokumentasi di negara-negara berkenaan sebelum dibenarkan pulang.

Wisma Putra memberitahu, mangsa sindiket itu adalah 227 orang di Kemboja, 61 orang di Laos, 38 orang di Thailand dan 33 orang di Myanmar.

“Kementerian melalui Kedutaan-Kedutaan Besar Malaysia di negara-negara berkenaan dan dengan kerjasama erat PDRM akan terus melipatgandakan usaha bagi menjejaki 129 orang lagi mangsa yang dilaporkan masih belum dapat dikesan.

“Ini melibatkan negara Kemboja (satu kes), Thailand (lapan kes), Laos (29 kes) dan Myanmar (91 kes),” katanya.

Pada masa sama, Kementerian turut mengharapkan bantuan dan kerjasama orang ramai untuk sentiasa cakna dengan isu sindiket jenayah penipuan tawaran pekerjaan di luar negara.

Mangsa atau ahli keluarga yang disyaki terjebak dalam sindiket kegiatan jenayah ini diminta segera melaporkan kepada pihak PDRM dan KLN d melalui e-mel: [email protected] .

“KLN memandang serius isu membabitkan keselamatan dan kesejahteraan warganegara Malaysia di luar negara dan memerlukan kerjasama semua pihak dalam menangani isu ini.

“Pihak KLN akan sentiasa memberikan komitmen dan menghulurkan bantuan sepantas mungkin bagi membantu menyelamatkan rakyat Malaysia yang menghadapi masalah di mana sahaja mereka berada di luar negara,” katanya.",2025-08-11
Utusan Malaysia,"Ada cahaya, PN yakin momentum baharu",https://www.utusan.com.my/nasional/2022/11/ada-cahaya-pn-yakin-momentum-baharu/,2022-11-08,,"KOTA TINGGI: Perikatan Nasional (PN) yakin ada momentum baharu akan berlaku pada Pilihan Raya Umum Ke-15 (PRU15) berdasarkan sambutan yang diterima apabila memasuki hari keempat berkempen.

Pengarah Jabatan Pilihan Raya PN Johor, Rasman Ithnain berkata, aura baharu yang ditunjukkan semua parti gabungannya berada dalam keadaan positif.

“Untuk kempen PRU15 kita dapat rasakan aura baharu, pertama kali PN adakan gabungan betul-betul mantap melibatkan rakan-rakan gabungan parti. Dengan komitmen yang ada, saya boleh nampak ada cahaya yang rakyat harapkan daripada PN dan inilah parti yang diharapkan mereka.

“Kesemua calon kita juga berada dalam keadaan baik, tidak ada berlaku pergaduhan walaupun kita diasak, namun kerjasama jentera kita diteruskan.

“Saya yakin ada momentum baharu akan berlaku di Johor dan Malaysia. Pengundi-pengundi tak nak ambil gambar kerana tak nak orang tahu tetapi dalam masa sama mereka cakap nilah parti (PN) yang dicari selama ini,” katanya dalam sidang akhbar di Bilik Gerakan Utama PN Kota Tinggi, di sini hari ini.

Beliau yang juga Ketua Parti Pribumi Bersatu Malaysia (Bersatu) Kota Tinggi melahirkan rasa bangga dengan manifesto PN  yang semuanya amat berkaitan dengan Parlimen Kota Tinggi.",2025-08-11
Utusan Malaysia,Memandu bawah pengaruh dadah sehingga kemalangan - Utusan Malaysia,https://www.utusan.com.my/nasional/2023/03/memandu-bawah-pengaruh-dadah-sehingga-kemalangan/,2023-03-05,,"PETALING JAYA: Gara-gara terlelap selepas memandu di bawah pengaruh dadah menyebabkan sebuah kenderaan dinaiki dua lelaki hilang kawalan dan melanggar tiga kenderaan di Jalan Ipoh, Batu 5 menghala ke Batu Muda, dekat sini Jumaat lalu.

Dalam kejadian kira-kira pukul 12.30 tengah hari itu berlaku apabila lelaki berusia 25 tahun memandu kenderaan jenis Nissan Sentra berwarna perak terlelap dan melanggar belakang sebuah lori.

Ketua Polis Daerah Sentul, Asisten Komisioner Beh Eng Lai berkata, akibat kejadian tersebut, lori itu bergerak ke hadapan dan melanggar sebuah motosikal di lorong sama menyebabkan penunggang motosikal terjatuh,” katanya dalam kenyataan di sini hari ini.

Mengulas lanjut, kata Eng Lai, kemalangan berkenaan bagaimanapun tidak melibatkan sebarang kecederaan.

Kata beliau, anggota polis trafik yang sampai ke tempat kejadian melihat pemandu dan penumpang Nissan Sentra berusia 32 tahun dalam keadaan mencurigakan dan tidak sedarkan diri.

“Kedua-dua individu itu dibawa ke Balai Polis Trafik Kuala Lumpur dan disahkan positif dadah jenis methamphetamine, ketamin, erimine 5, ampetamin dan ganja (THC) selepas menjalani ujian saringan air kencing di Ibu pejabat Polis Daerah (IPD) Dang Wangi.

“Kedua-dua individu itu ditahan dan disiasat oleh IPD Dang Wangi,” jelasnya.

Tambah beliau, orang ramai yang mempunyai maklumat berhubung kejadian itu boleh menghubungi Balai Polis Trafik Jalan Tun H S Lee di talian 03-20719999 atau Hotline Polis Kuala Lumpur di talian 03-20260267/69 atau mana-mana balai polis berhampiran.",2025-08-11
Utusan Malaysia,Setahu saya tiada rombakan Kabinet - Hishammuddin,https://www.utusan.com.my/terkini/2022/01/tiada-rombakan-kabinet-hishammuddin/,2022-01-06,,"KUALA NERUS: Menteri Pertahanan, Datuk Seri Hishammuddin Hussein memaklumkan tiada rombakan Kabinet kerajaan Keluarga Malaysia yang diterajui Datuk Seri Ismail Sabri Yaakob sebagaimana khabar angin yang bertiup.

Hishammuddin berkata, sepanjang pengetahuannya setakat hari ini tiada sebarang perubahan kepemimpinan akan berlaku.

“Setahu saya, secara peribadi tiada (rombakan), tetapi saya nak tekankan bahawa hak untuk menentukan Kabinet bukan hak saya, itu hak Perdana Menteri.

“Disebabkan bukan hak saya, maka tidak perlu untuk saya memikirkannya,” katanya ketika ditanya pemberita dalam sidang akhbar Op Murni Angkatan Tentera Malaysia (ATM) di Kem Batalion 18 Rejimen Askar Melayu Diraja (RAMD) di Seberang Takir, di sini.

Yang hadir sama, Menteri Besar, Datuk Seri Dr. Ahmad Samsuri Mokhtar.

Terdahulu, Utusan Malaysia melaporkan, setelah hampir lima bulan menerajui Kerajaan Keluarga Malaysia, Ismail Sabri dijangka melakukan rombakan Kabinet dan melantik Timbalan Perdana Menteri minggu hadapan.

Bagaimanapun sumber memberitahu, rombakan berkenaan masih dalam proses tawar-menawar untuk memutuskan siapa kekal, siapa ganti atau siapa digugurkan.

Sebelum ini, Ismail Sabri mengesahkan tiada perbincangan berhubung rombakan menteri atau timbalan menteri dalam mesyuarat Kabinet, sebaliknya hanya menjurus kepada dua perkara utama iaitu masalah banjir dan pandemik Covid-19.

Beliau berkata, selagi tiada kenyataan rasmi daripada mulutnya berhubung perkara tersebut, orang ramai boleh menganggap cerita berkenaan sebagai spekulasi.",2025-08-11
Utusan Malaysia,3 lelaki terlibat proses dan jual air ketum ditahan - Utusan Malaysia,https://www.utusan.com.my/nasional/2022/12/3-lelaki-terlibat-proses-dan-jual-air-ketum-ditahan/,2022-12-26,,"BAYAN LEPAS: Polis berjaya menumpaskan sindiket memproses dan menjual air ketum selepas menahan tiga lelaki tempatan dalam serbuan di sebuah rumah di Jalan Permatang Damar Laut, di sini kelmarin.

Menurut kenyataan Ibu Pejabat Polis Daerah Barat Daya, polis turut merampas 105 kilogram (kg) daun ketum dalam serbuan itu.

“Bertindak hasil maklumat dan risikan yang dijalankan, polis menyerbu rumah tersebut dan menahan tiga lelaki berusia 22 hingga 26 tahun.

“Mereka menjadikan bahagian belakang rumah itu sebagai tempat memproses air ketum dan semasa serbuan terdapat empat buah periuk besar sedang digunakan untuk memasak daun ketum untuk dijadikan air ketum,” katanya dalam kenyataan di sini semalam.

Kenyataan itu menambah, selain 105 kg daun ketum, polis turut merampas ratusan bungkusan air ketum yang telah siap diproses iaitu 1,545 liter, peralatan memasak, tong gas dan pelbagai lagi yang kesemuanya bernilai RM16,500.

“Sindiket tersebut dipercayai menjalankan kegiatan itu sejak beberapa bulan lalu dan mereka mampu mengaut keuntungan puluhan ribu ringgit setiap bulan.

“Sindiket itu dipercayai mempunyai rangkaian mereka yang berperanan menjual air ketum kepada pembeli terutama pelanggan tetap,” katanya.

Tambahnya, polis kini giat mengesan rangkaian sindiket itu dan tiga lelaki yang ditahan yang juga penganggur terbabit kini direman empat hari bagi membantu siasatan menurut Seksyen 30(3) Akta Racun 1952.

Sementara itu, dalam kes berasingan, kenyataan tersebut turut memaklumkan seorang lelaki berusia 25 tahun telah ditangkap kerana disyaki along yang menyimbah cat di premis perniagaan.

“Suspek ditahan di Sungai Petani, Kedah dan kes disiasat di bawah Seksyen 29B(1) Akta Pemberi Pinjam Wang dan Seksyen 427(324) Kanun Keseksaan,” katanya.",2025-08-11
Utusan Malaysia,15 peniaga berdepan detik cemas konopi diterbangkan angin kencang - Utusan Malaysia,https://www.utusan.com.my/nasional/2023/12/15-peniaga-berdepan-detik-cemas-konopi-diterbangkan-angin-kencang/,2023-12-23,,"DUNGUN:  Kira-kira 15 peniaga yang berniaga sempena kejohanan Bola Sepak Pantai di Pantai Sura, dekat sini, berdepan detik cemas apabila konopi jualan mereka diterbangkan  angin kencang dalam kejadian ribut kira-kira pukul 1.20 tengah hari, tadi.

Difahamkan, dalam.kejadian itu beberapa buah kenderaan mengalami kerosakan akibat dihempap kanopi yang berterbangan.

Salah seorang peniaga, Rohana Muda, 48, berkata, dia yang sedang berniaga terkejut apabila angin kuat secara tiba-tiba datang dari arah pantai dan sekelip mata menerbangkan lapan kanopi peniaga di lokasi tersebut.

“Ketika itu keadaan hujan sekejap-sekejap lebat dan renyai-renyai, angin agak kuat. Namun secara tiba-tiba angin kencang datang.

“Kami tak sempat buat apa-apa. Banyak barang-barang peniaga termasuk makanan dan pakaian turut rosak terkena hujan,” katanya.

Rohana berkata, dua individu turut mengalami cedera ringan selepas terkena besi kanopi.

Menurutnya, penganjuran bola sepak pantai tersebut diadakan selama dua hari bermula semalam.

“Semalam cuaca agak baik, banyak jualan kami yang laku. Tak sangka hari ini akan berlaku kejadian buruk begini walaupun hujan kadangkala tidak terlalu lebat,” katanya.

Sementara itu, salah seorang pengunjung, Ahmad Adli Sulaiman, 40, berkata dia yang sedang menyaksikan perlawanan bola sepak pantai juga terkejut dengan kejadian itu.

“Sebelum ini, memang ada juga penganjuran bola sepak pantai di sini waktu musim tengkujuh begini, namun hanya hujan biasa berlaku dan tidak pernah terjadi hujan lebat begini,” katanya.

Bagaimanapun, Ahmad Adli berkata, penganjur sepatutnya lebih berhati-hati sebelum menganjurkan perlawanan berikutan Jabatan Meteorologi Malaysia telah mengeluarkan amaran hujan lebat di negeri ini bermula semalam sehingga 26 Disember depan.",2025-08-11
Utusan Malaysia,Warna-warni lebaran pesakit kanser - Utusan Malaysia,https://www.utusan.com.my/nasional/2018/06/warna-warni-lebaran-pesakit-kanser/,2018-06-24,,"SERANGAN penyakit terutamanya kanser amat menakutkan dan sukar dihalang. Malah, merawat penyakit ini juga tidak semudah penyakit lain. Hakikatnya, kanser sering dikaitkan dengan kematian kerana ramai mangsa ‘tewas’ hanya beberapa bulan selepas sel kanser dikesan. Bagi pesakit kanser kanak-kanak, ibu bapa adalah individu yang paling terkesan apabila melihat penderitaan yang dilalui anak mereka. Malah, ada antara mereka sanggup mengambil tempat si anak supaya insan kecil itu terlepas daripada kesakitan.",2025-08-11
Utusan Malaysia,Murid pendidikan khas sertai kejohanan olahraga - Utusan Malaysia,https://www.utusan.com.my/nasional/2019/03/murid-pendidikan-khas-sertai-kejohanan-olahraga/,2019-03-29,,"GEMBIRA. Seramai 280 orang murid Program Pendidikan Khas Integrasi (PPKI) menyertai Kejohanan Olahraga Pendidikan Khas Daerah Sabak Bernam di Kompleks Sukan Sabak Bernam, Selangor baru-baru ini. Penolong Pegawai Pendidikan Daerah (Pendidikan Khas dan Swasta), Rosli Jarai berkata, sebanyak 14 buah sekolah rendah dan enam sekolah menengah terlibat dalam kejohanan itu.",2025-08-11
Utusan Malaysia,Suarez menangis terkenang Barcelona - Utusan Malaysia,https://www.utusan.com.my/sukan/2021/05/suarez-menangis-terkenang-barcelona/,2021-05-22,,"MADRID: Luis Suarez menangis ketika meraikan kemenangan Atletico Madrid melalui FaceTime bersama keluarga dan rakan-rakannya pada hari terakhir La Liga, hari ini.

Selepas ‘dibuang’ oleh Barcelona dengan alasan dia sudah tua dan tidak diperlukan, penyerang Uruguay itu membuktikan bekas pasukannya telah melakukan kesilapan amat besar.

Pada usia 34 tahun, Suarez masih hebat dengan meledak gol ke-21 dalam saingan La Liga musim ini untuk membantu Atletico menjulang kejuaraan Liga Sepanyol buat kali ke-11.

Suarez meledak gol kemenangan pasukannya pada minit ke-67 untuk membantu mereka mengalahkan Valladolid 2-1, sekali gus mengenepikan pesaing terdekat, Real Madrid yang menang 2-1 ke atas Villarreal menerusi kelebihan dua mata.

Barcelona yang menumpaskan Eibar 1-0 menutup kempen di tangga ketiga.

Sebaik saja wisel penamat ditiupkan dan Atletico disahkan sebagai juara, Suarez  amat beremosi mengenangkan bagaimana dia disingkirkan oleh Barcelona tahun lalu tanpa belas kasihan.

Look what it means to Luis Suarez ?❤️

(via @LaLigaEN ) pic.twitter.com/KgAI0B9GmL

— ESPN FC (@ESPNFC) May 22, 2021

“Barcelona tidak menghargai saya dan Atletico telah membuka pintu mereka untuk saya.

“Saya akan sentiasa berterima kasih kepada kelab ini kerana mempercayai saya,” kata Suarez sejurus tamat perlawanan.",2025-08-11
Utusan Malaysia,Senarai pemenang GV8 bocor? Betulkah? - Utusan Malaysia,https://www.utusan.com.my/gaya/hiburan/2022/01/senarai-pemenang-gv8-bocor-betulkah/,2022-01-24,,"KUALA LUMPUR : Dalam kemeriahan pelbagai pihak meraikan kemenangan juara program Gegar Vaganza musim kelapan yang berlangsung semalam di Pusat Konvensyen Antarabangsa Putrajaya (PICC), Putrajaya, berlaku sedikit kekecohan mengenai senarai keputusan yang dikatakan telah dibocorkan.

Dakwaan itu timbul selepas produksi dan pihak media tempatan mendapati terdapat sebuah blog telah memuat naik keputusan keseluruhan pertandingan akhir tersebut yang kononnya sudah diketahui lebih awal.

Menurut Naib Presiden Strategi Pembangunan Kandungan Hiburan Melayu Astro, Raqim Ahmad menjelaskan, pihaknya mengetahui isu ini timbul selepas menerima tangkapan skrin (screenshot) artikel blog tersebut.

Tegas Raqim, dia sangat yakin tidak ada yang membocorkan keputusan kepada orang luar.

“Saya tak rasa ada yang bocorkan (keputusan) tapi saya tak tahu apa sebenarnya yang berlaku. Kami tahu keputusan kemenangan sekitar pukul 11.30 malam tapi dari tangkap layar yang saya terima artikel itu dikongsikan pada pukul 11.01 malam.

“Dari pihak kami, saya sangat pasti tak ada yang membocorkan awal daripada masa sepatutnya. Tetapi, isu ini kami boleh siasat. Mungkin ada masalah teknikal dari pihak sana,”katanya ketika ditemui pada sidang media di PICC, semalam.

Dalam pada itu, Raqim memberitahu, individu terawal yang mendapat keputusan akhir GV8 adalah dirinya, ketua juri iaitu Datuk Ramli MS, Datuk Syafinaz Selamat, Hetty Koes Endang dan juri jemputan, Joe Flizzow.

“Markah semua dikira oleh audit yang duduk bersama dengan produksi di belakang. Yang tahu dulu keseluruhan markah semestinya saya, Tok Ram dan semua juri. Jadi, tak mungkin keputusan malam ini (ahad) bocor,”katanya.

Pentas akhir GV8 telah menyaksikan penyanyi kelahiran Singapura, Aliff Aziz muncul juara program realiti itu mengalahkan lima peserta lain iaitu Nikki Palikat, Suki, Adibah Noor, Azan Scan dan Aweera.

Aliff membawa pulang hadiah wang tunai RM100,000 dan Piala Gegar Vaganza.",2025-08-11
Utusan Malaysia,Jangka umum rentas negeri beberapa hari lagi - Utusan Malaysia,https://www.utusan.com.my/terkini/2021/10/jangka-umum-rentas-negeri-beberapa-hari-lagi/,2021-10-06,,"PETALING JAYA: Tarikh kebenaran rentas negeri dijangka diumumkan dalam beberapa hari lagi selepas kadar vaksinasi dalam kalangan rakyat dewasa di Malaysia mencapai 90 peratus.

Menteri Kanan Pertahanan, Datuk Seri Hishammuddin Hussein berkata, kerajaan mengambil kira dan meneliti pelbagai faktor sebelum mengambil sebarang keputusan.

“Setakat hari ini saya dimaklumkan kejayaan kita dah sampai 88.74 peratus jadi mungkin kita akan sampai kepada 90 peratus ini dalam beberapa hari lagi.

“Apa yang kita lakukan kebelakangan ini banyak bersandarkan kepada pertimbangan- pertimbangan yang ditunjukan oleh data yang diperoleh.

“Kita kena pastikan bahawa kalau 90 peratus ini dikecapi, kita tunggulah pengumuman oleh Perdana Menteri nanti,“ jelasnya dalam sidang akhbar selepas hadir pada Program Bakul Kementerian Pertahanan (MINDEF) Prihatin.

Tambah Hishammuddin, kerajaan kini lebih berhati-hati dan bertanggungjawab dalam memastikan keselamatan rakyat Malaysia terus terjamin dan terlindung daripada wabak Covid-19.

“Jangan kita tergopoh-gopoh dalam membuat keputusan tanpa sasaran yang tepat. Ia mesti bersandarkan kepada data.

“Saya berpuas hati dengan perjalanan kita menghadapi dalam menangani Covid-19 setakat ini,” katanya.",2025-08-11
Utusan Malaysia,PM: Susun semula subsidi tidak munasabah - Utusan Malaysia,https://www.utusan.com.my/berita/2023/10/pm-susun-semula-subsidi-tidak-munasabah/,2023-10-01,,"IPOH: Kerajaan akan menyusun semula kaedah pemberian subsidi yang tidak munasabah sehingga turut dinikmati golongan bergaji jutaan ringgit dan warga asing sehingga membebankan kewangan negara. Perdana Menteri, Datuk Seri Anwar Ibrahim berkata, tanggungan subsidi kerajaan antara paling tinggi berbanding negara-negara dunia lain dan kerana itu pemberian subsidi perlu disusun semula.",2025-08-11
Utusan Malaysia,Kad diskaun khas peniaga Menu Rahmah bermula esok,https://www.utusan.com.my/nasional/2023/11/parlimen-kad-diskaun-khas-peniaga-menu-rahmah-bermula-esok/,2023-11-01,,"KUALA LUMPUR: Kerajaan akan mula memperkenal kad diskaun khas untuk peniaga Menu Rahmah esok.

Pemangku Menteri Perdagangan Dalam Negeri dan Kos Sara Hidup, Datuk Armizan Mohd. Ali berkata, inisiatif terbaru itu membolehkan peniaga membeli bahan mentah dengan potongan harga ditawarkan di enam pasar raya yang bekerjasama dengan kementerian terbabit.

“Esok saya akan turun bersama Timbalan Menteri (KPDN), bagi satu inisiatif terbaru iaitu penawaran kad diskaun rahmah kepada pengusaha kafe dan restoran yang terbabit dalam inisiatif ini.

“Ia sebagai insentif kepada mereka yang menyokong usaha kerajaan melalui Menu Rahmah selama ini,” katanya ketika menggulung perbahasan Rang Undang-Undang (RUU) Perbekalan 2024 di Dewan Rakyat hari ini.

Sebelum ini, KPDN memaklumkan akan mewujudkan mekanisme khas bagi memberikan potongan harga istimewa kepada peniaga Menu Rahmah.",2025-08-11
Utusan Malaysia,Cabrera angkat kaki dari JDT - Utusan Malaysia,https://www.utusan.com.my/terkini/2021/12/cabrera-angkat-kaki-dari-jdt/,2021-12-13,,"JOHOR BAHRU: Pemain sayap kiri, Gonzalo Cabrera muncul pemain pertama Johor Darul Ta’zim (JDT) yang akan meninggalkan kelab setelah berakhirnya saingan Liga Malaysia musim ini.

Perkara itu diumumkan menerusi satu hantaran di Facebook rasmi kelab, Johor Southern Tigers hari ini.

JDT mengesahkan tidak akan menyambung kontrak pemain kelahiran Argentina itu bagi mengharungi kempen Liga Malaysia dan saingan Liga Juara-Juara Asia (ACL) musim depan.

Menerusi kenyataan itu, turut dimuat naik ucapan terima kasih kepada Cabrera atas jasanya sepanjang menyarung jersi Harimau Selatan sejak 2017.

“Ia pengalaman bersama yang akan sentiasa dikenang, memenangi pelbagai trofi dan menjaringkan begitu banyak gol untuk menjadi penjaring terbanyak kelab berkenaan.

“Cabrera menjaringkan 43 gol sepanjang bersama JDT dalam saingan Liga Super dan juga 66 gol dalam semua pertandingan menerusi 152 penampilan sejak musim 2017.

“Sudah tiba masanya untuk berpisah tapi ia penghormatan yang amat besar. Terima kasih sekali lagi untuk setiap detik yang indah dan kami ucapkan selamat maju jaya,” kata kenyataan itu.

Sepanjang kariernya bersama JDT, Cabrera membantu pasukan muncul juara liga sejak 2017 hingga 2021 manakala memenangi Piala Sumbangsih dari 2018 hingga 2021.

Pemain lincah berusia 32 tahun itu turut membantu skuad Harimau Selatan muncul juara Piala Malaysia 2017 dan 2019.

Sebelum ini, nama Cabrera dicanang untuk dijadikan pemain naturalisasi bagi memperkuat skuad Harimau Malaya setelah berada di negara melebihi tempoh lima tahun.

Ketika ini, pemain pertahanan yang ditandatangani awal tahun ini, Shane Lowry mengisi slot kuota Asia bagi JDT.

Berita perpindahan Cabrera itu memberi bayangan bahawa JDT akan membawa masuk pemain import baharu bagi menguatkan jentera serangan namun belum ada sebarang perkembangan terkini mengenainya.

Pada 2 Disember lalu, pemilik kelab JDT, Tunku Ismail Sultan Ibrahim turut memberitahu terdapat pemain dalam pasukan Harimau Selatan akan dilepaskan dan tidak lagi bersama kelab untuk saingan Liga Malaysia musim depan.

Bagaimanapun, pemilik kelab JDT itu memberitahu berapa ramai pemain akan meninggalkan kelab bagi memberi ruang untuk membawa masuk pemain baharu.

“Ada beberapa pemain akan dikekalkan, ada yang akan dipinjamkan keluar dan ada pemain yang akan dilepaskan. Pengarah Teknikal JDT akan membuat pengumuman kepada para penyokong dengan lebih mendalam lagi nanti,” ujarnya.",2025-08-11
Utusan Malaysia,"Kapal tangki British ditahan Iran dilepaskan, berlayar ke Dubai - Utusan Malaysia",https://www.utusan.com.my/nasional/2019/09/kapal-tangki-british-ditahan-iran-dilepaskan-berlayar-ke-dubai/,2019-09-28,,"DUBAI 28 Sept. – Kapal tangki minyak British, Stena Impero yang ditahan lebih dua bulan di pelabuhan Iran sedang menuju ke pelabuhan di Dubai hari ini. Kapal tangki tersebut dirampas yang dilihat langkah balas selepas pihak berkuasa di wilayah seberang laut British, Gibraltar menahan kapal tangki milik Iran disyaki menghantar minyak ke Syria. Teheran berulang kali menafikan berkait dengan kes itu yang melanggar sekatan Kesatuan Eropah (EU).",2025-08-11
Utusan Malaysia,Bahagia walau isteri lebih berusia - Utusan Malaysia,https://www.utusan.com.my/premium/2021/12/bahagia-walau-isteri-lebih-berusia/,2021-12-27,,"Sejak kebelakangan ini, kita kerap disajikan dengan kisah lelaki muda menikahi wanita yang lebih berusia. Trend sebegini bukan sahaja berlaku di luar negara, bahkan di negara kita juga terutamanya dalam kalangan selebriti. Antara yang pernah menjadi bualan masyarakat tempatan termasuklah Linda Jasmine yang ketika itu berusia 46 tahun menikahi pasangannya Que Haidar, 39. Begitu juga artis sensasi negara Fazura, 35, dan Fattah Amin, 28.",2025-08-11
Utusan Malaysia,Jangan sampai orang sebelah ‘angkat kaki’ - Utusan Malaysia,https://www.utusan.com.my/nasional/2019/07/jangan-sampai-orang-sebelah-angkat-kaki/,2019-07-27,,"ISLAM memandang serius isu kebersihan. Bukan sahaja diletakkan sebagai sebahagian daripada iman, kebersihan mencerminkan keperibadian seseorang Muslim tersebut. Kebersihan diri termasuk menjaga penampilan baik semasa berada di khalayak umum merupakan satu perkara yang amat dituntut dalam agama terutama ketika berurusan dengan orang ramai. Penampilan selekeh atau tidak terurus bukan sahaja membuatkan individu lain berasa tidak selesa, malah boleh merosakkan imej Islam itu sendiri.",2025-08-11
Utusan Malaysia,Sultan Nazrin masyhurkan Lenggong Geopark,https://www.utusan.com.my/nasional/2024/03/sultan-nazrin-masyhurkan-lenggong-geopark-2/,2024-03-09,,"LENGGONG: Sultan Perak, Sultan Nazrin Muizzuddin Shah semalam berkenan mengisytiharkan pemasyhuran Lenggong Geopark yang akan mengangkat serta memajukan lagi tapak warisan itu yang telah dihuni manusia sejak ribuan tahun lalu. Baginda juga berkenan merasmikan Galeri Lenggong Geopark yang terbuka untuk orang ramai bagi mendapatkan maklumat perkembangan sejarah Lenggong.",2025-08-11
Utusan Malaysia,Israel perhebat kawalan di utara Gaza,https://www.utusan.com.my/luar-negara/2023/11/israel-perhebat-kawalan-di-utara-gaza-penduduk-palestin-tunggu-masa-dibunuh/,2023-11-08,,"GAZA: Lebih 900,000 orang awam Palestin yang masih kekal di utara Gaza seakan menunggu masa untuk dibunuh rejim zionis selepas kawasan berkenaan kini dikelilingi oleh kereta kebal dan tentera Israel yang memperhebat serangan untuk melumpuhkan rangkaian terowong milik Hamas.

Tentera Israel menggesa orang awam melarikan diri ke selatan dan menawarkan tempoh empat jam untuk melakukan perjalanan tersebut.

KEPUNG GAZA CITY

Tetapi rejim zionis tidak memberi peluang untuk penduduk berpindah dengan selamat apabila turut bertalu-talu membedil selatan Gaza.

Sekurang-kurangnya 23 orang terbunuh dalam serangan udara terbaharu Israel ke atas bandar Khan Younis dan Rafah.

“ Inilah keberanian yang digembar-gemburkan Israel.

“Dengan angkuh menunjukkan kekuatan dan kuasa mereka terhadap orang awam, bayi, kanak-kanak dan warga emas,” kata Ahmed Ayesh yang diselamatkan dari runtuhan rumah di Khan Younis yang mengorbankan lebih 11 nyawa.

Pasukan penyelamat dilihat hanya menggunakan tangan mereka untuk cuba menarik keluar mangsa yang tertimbus termasuk seorang gadis yang masih tersekat di dalam dalam serpihan runtuhan.

Seorang penduduk Gaza City, Adam Fayez Zeyara yang menuju ke selatan berkata, perjalanan tersebut merupakan yang paling berbahaya sepanjang hidupnya.

“Sepanjang jalan kami melihat kereta kebal dari jarak dekat. Kami melihat cebisan tubuh yang mereput. Kami melihat kematian,” katanya.

Israel berkata, tenteranya mara jauh ke Gaza City di mana kereta kebal diletakkan di pinggir sekitar wilayah itu untuk menyerbu kawasan tengah Gaza.

Sejak awal perang sehingga memasuki bulan kedua kini, tentera Israel menggesa orang awam untuk berpindah ke selatan, melalui kawasan Salah Al-Din yang dikatakan selamat.

Tetapi puluhan ribu orang awam masih kekal di utara, kebanyakannya berlindung di hospital atau kemudahan Pertubuhan Bangsa-Bangsa Bersatu (PBB).

Penduduk yang enggan berpindah berkata, mereka terhalang oleh kesesakan di selatan dengan bekalan air dan makanan yang semakin berkurangan di kawasan berkenaan serta serangan udara berterusan Israel walaupun rejim zionis mendakwa lokasi tersebut selamat.

TIADA LALUAN SELAMAT

Jurucakap Kementerian Kesihatan  Gaza, Ashraf Al-Qidra menolak tawaran Israel untuk laluan selamat kerana tiada apa-apa yang terjamin di kawasan berkenaan selain ‘koridor kematian’.

Beliau berkata, mayat berbaris di sepanjang jalan raya selama beberapa hari dan meminta Jawatankuasa Palang Merah Antarabangsa (ICRC) untuk mengiringi ambulans tempatan mengambil mayat-mayat tersebut.

Tentera Israel mendakwa mereka berdepan serangan Hamas apabila cuba membuka jalan buat sementara waktu untuk orang awam dan Perdana Menteri Israel, Benjamin Netanyahu turut mengulangi perkara sama dalam temu bual dengan siaran ABC News Isnin lalu.

“Kami sedang melawan musuh yang sangat kejam. Mereka menggunakan orang awam mereka sebagai perisai manusia dan semasa kami meminta penduduk awam Palestin meninggalkan zon perang, mereka menghalang dengan mengacukan senjata,” dakwa Netanyahu.

Sayap tentera Hamas berkata, pejuangnya berjaya menyebabkan kerugian dan kerosakan besar kepada tentera Israel yang sedang mara di Gaza.

Israel tanpa henti mengebom Gaza, membunuh lebih daripada 10,328 orang, kira-kira 40 peratus daripadanya kanak-kanak.

“Sudah satu bulan penuh pembunuhan beramai-ramai, penderitaan yang tidak putus-putus, pertumpahan darah, kemusnahan, kemarahan dan rasa putus asa,” kata Ketua Hak Asasi Manusia PBB, Volcker Turk.

Jurucakap White House, John Kirby berkata, Presiden Amerika Syarikat (AS), Joe Biden menentang pendudukan semula Israel di kawasan berkenaan kerana disifatkan tidak baik untuk Israel dan penduduknya.

Dua sumber Hamas dan kumpulan Jihad Islam berkata, kereta kebal Israel dilaporkan menghadapi tentangan hebat daripada pejuang Hamas menggunakan rangkaian terowong untuk melancarkan serangan hendap.

“Saya mencabar Israel jika ia mampu, setakat ini, untuk merekodkan sebarang pencapaian ketenteraan di lapangan selain membunuh orang awam,” kata pegawai kanan Hamas, Ghazi Hamad kepada televisyen Al Jazeera .",2025-08-11
Utusan Malaysia,Solat Aidilfitri di Kedah dibenarkan 50 jemaah - Mohd. Yusri,https://www.utusan.com.my/terkini/2021/05/solat-aidilfitri-di-kedah-dibenarkan-50-jemaah/,2021-05-11,,"ALOR SETAR: Solat sunat Aidilfitri dibenarkan dengan hanya 50 jemaah bagi masjid dan surau di negeri ini yang mempunyai kapasiti lebih 1,000 orang sempena Perintah Kawalan Pergerakan (PKP) 3.0 bermula esok.

Pengarah Jabatan Hal Ehwal Agama Islam Kedah (JHEAIK), Mohd. Yusri Md. Daud berkata, masjid dan surau yang mempunyai kapasiti kurang 1,000 jemaah pula hanya 20 orang dibenarkan.

Katanya, prosedur operasi standard (SOP) yang sama diguna pakai untuk solat Jumaat dan fardhu berjemaah.

“Masjid dan surau hanya dibuka sejam sebelum solat fardhu berjemaah dan sejam 30 minit sebelum solat Jumaat dan Aidilfitri seterusnya ditutup selepas sempurna solat berkenaan,” katanya di sini hari ini.

Tambah beliau, jemaah kanak-kanak bawah 12 tahun tidak dibenarkan selain yang bergejala jangkitan Covid-19.

“Program keagamaan lain dan majlis ilmu tidak dibenarkan sepanjang PKP 3.0 begitu juga aktiviti sosial serta kemasyarakatan,” jelas beliau.

Katanya, hanya pengurusan jenazah bukan kematian akibat Covid-19 dibenarkan dengan solat jenazah terhad kepada ahli jawatankuasa masjid dan anggota keluarga sahaja.

“Arahan ini berkuat kuasa bermula 12 Mei sehingga PKP 3.0 ditamatkan secara rasmi oleh kerajaan,” jelasnya.",2025-08-11
Utusan Malaysia,Hamas bakal bebaskan 10 lagi tebusan,https://www.utusan.com.my/terkini/2023/11/hamas-bakal-bebaskan-10-lagi-tebusan/,2023-11-28,,"GAZA: Israel dan Hamas memulakan lanjutan dua hari gencatan senjata dengan membenarkan lebih ramai tebusan Israel dibebaskan dari Gaza sebagai pertukaran untuk pembebasan tawanan Palestin.

Pengantara Qatar dan Hamas mengesahkan lanjutan gencatan senjata itu dan media Israel melaporkan kerajaan sudah menerima senarai baharu 10 lagi tebusan yang akan dibebaskan.

Tarikh akhir jeda sebelumnya tamat tanpa sebarang insiden selepas kumpulan 11 tebusan Israel dibebaskan dari Gaza sebagai pertukaran untuk melepaskan 33 lagi tahanan Palestin di bawah perjanjian awal.

Setiausaha Agung Pertubuhan Bangsa -Bangsa Bersatu (PBB), Antonio Guterres memuji sekilas harapan untuk kemanusiaan yang wujud di tengah-tengah kegelapan peperangan.",2025-08-11
Utusan Malaysia,Presiden AS gesa rakyat tinggalkan Ukraine segera - Utusan Malaysia,https://www.utusan.com.my/luar-negara/2022/02/presiden-as-gesa-rakyat-tinggalkan-ukraine-segera/,2022-02-12,,"WASHINGTON: Presiden Amerika Syarikat (AS), Joe Biden memberi amaran beliau tidak akan menghantar pasukan tentera untuk menyelamatkan rakyat negara ini di Ukraine sekiranya Rusia menyerang negara itu.

Sehubungan itu, beliau menggesa semua rakyat AS yang masih ada di Ukraine supaya serta-merta meninggalkan negara itu.

Katanya, keadaan boleh berubah menjadi ‘di luar kawalan’ pada bila-bila masa.

“Rakyat AS di Ukraine perlu segera keluar dari negara itu kerana kita berdepan dengan ancaman ketenteraan paling besar di dunia.

“Situasi boleh menjadi sangat tidak menentu pada bila-bila masa dan kita tidak akan menghantar pasukan tentera ke Rusia untuk menyelamatkan anda semua,” kata Biden.

Beliau menegaskan, AS tidak akan terlibat dalam perang yang dilakukan Rusia.

Sementara itu, Rusia dan Ukraine kelmarin memaklumkan, mereka gagal mencapai kata putus dalam rundingan yang dilakukan bersama Jerman dan Perancis.

Perdana Menteri Britain, Boris Johnson pula berharap ‘kesabaran dan diplomasi’ masih boleh digunakan untuk meredakan ketegangan antara Ukraine dan Rusia.",2025-08-11
Utusan Malaysia,Kedah laksana CTS bas ekspres - Utusan Malaysia,https://www.utusan.com.my/nasional/2019/01/kedah-laksana-cts-bas-ekspres/,2019-01-08,,"ALOR SETAR 8 Jan. – Kerajaan negeri bersetuju untuk melaksanakan Sistem Jualan Tiket Berpusat (CTS) bagi perkhidmatan bas ekspres di negeri ini yang akan bermula di Terminal Bas Sungai Petani, dekat sini sebagai perintis bermula 1 April ini.",2025-08-11
Utusan Malaysia,"Rayer diarah keluar Dewan, gantung dua hari - Utusan Malaysia",https://www.utusan.com.my/terkini/2021/09/rayer-diarah-keluar-dewan-gantung-dua-hari/,2021-09-14,,"KUALA LUMPUR: Ahli Parlimen Jelutong, RSN Rayer diarah keluar dari Dewan Rakyat dan digantung dua hari kerana mengeluarkan kenyataan melanggar Peraturan Mesyuarat.

Arahan itu dilkeluarkan Timbalan Speaker, Datuk Mohd. Rashid Hasnon selepas menggantikan Speaker bagi menjawab usul agar Datuk Azhar Azizan Harun mengosongkan kedudukan Yang Dipertua Dewan Rakyat.

Menurut Mohd. Rashid, beliau hanya menjawab dan meminta pengusul membaca surat yang diberikan olehnya.

Beliau dalam masa yang sama berkata, ia bukan keutamaan untuk menjawab dalam Dewan Rakyat berhubung penolakan usul tersbeut.

Bagaimanapun, tindakan itu membuatkan Rayer berang dan mendakwa tindakan Mohd. Rashid memalukan.

“Timbalan Speaker, jangan salah guna kuasa. People are watching you. Memalukan,” katanya semasa sesi persidangan Dewan Rakyat hari ini.

Rayer dalam masa yang sama bertegas untuk mempertahan kenyatannya itu.

Mohd. Rashid kemudian membuat keputusan selepas meminta Rayer menarik balik perkataan ‘memalukan’ yang ditujukan kepadanya.

““Dah tiga kali (saya ulang tarik kenyataan). Saya arahkan Bentara minta Jelutong keluar sekarang. Saya mengarahkan Jelutong keluar Dewan, dua hari (gantung),” kata Rashid.",2025-08-11
Utusan Malaysia,Malaysia perlu lebih ramai pempengaruh berpendidikan,https://www.utusan.com.my/rencana/forum/2024/02/malaysia-perlu-lebih-ramai-pempengaruh-berpendidikan/,2024-02-12,,"SAUDARA PENGARANG, DATA menunjukkan peningkatan penggunaan TikTok dalam kalangan rakyat Malaysia yang dijangka mencapai 10,643,189 pada 2026. Tidak menghairankan apabila kajian dari UCSI University Poll Research Centre pada 2023 mendapati 39 peratus daripada 1,000 lepasan SPM berusia 18 hingga 20 tahun tidak merancang untuk menyambung pelajaran, sementara 34 peratus daripada mereka mengharapkan untuk menjadi pempengaruh dan media sosial.",2025-08-11
Utusan Malaysia,"Tidak tahu ada perjanjian, muat naik gambar kerana terlalu rindu - Noh Salleh - Utusan Malaysia",https://www.utusan.com.my/terkini/2024/01/tidak-tahu-ada-perjanjian-muat-naik-gambar-kerana-terlalu-rindu-noh-salleh/,2024-01-26,,"PETALING JAYA: Vokalis kumpulan Hujan, Noh Salleh, memohon maaf secara terbuka kepada ibu kandung anak angkatnya, Wan Nuraisyah Athirah.

Dalam satu kenyataan yang dimuat naik menerusi Instagram, penyanyi Angin Kencang itu mengakui tidak mengetahui perjanjian larangan memuat naik gambar anak angkatnya, Musa di mana-mana platform media sosial.

“Saya tidak tahu akan perjanjian yang dibuat oleh pihak ibu kandung dan pihak bekas isteri saya, Mizz Nina menyatakan kami dilarang memuat naik gambar muka Musa di platform media sosial

“Sebagai seorang manusia biasa, saya pasti ada membuat kesilapan kerana tidak memikirkan sensitiviti beliau sebagai ibu kandung.

“Saya terlalu mengikut perasaan rindu kepada Musa dan telah memuat naik gambar anak saya, sama seperti ibu bapa lain di luar sana,” tulisnya.

Bagi menghormati permintaan Athirah sebagai ibu kandung, Noh bertindak memadam semua gambar Musa di media sosial dan berharap isu ini dapat diselesaikan secara baik.

“Oleh itu, saya, Mohammad Noh bin Salleh ingin memohon maaf secara terbuka kepada ibu kandung Musa, Wan Nuraisyah Athirah binti Wan Amizulkhidi.

“Saya akan turuti tuntutan beliau untuk tidak memuat naik gambar muka Musa dan  memadam gambarnya di laman media sosial saya.

“Saya juga berharap agar isu ini dapat diselesaikan dengan baik kerana saya sudah pun mendapat perintah untuk hadir ke Mahkamah Syariah Shah Alam pada 5 dan 6 Februari,” jelasnya.

Noh turut menegaskan, Musa kini telah berada di bawah jagaan bekas isteri, Mizz Nina.

Terdahulu, ibu kandung kepada anak angkat Noh dan Nina bernama Athirah mendakwa dirinya dimanipulasi penyanyi itu.

Athirah juga menbuat tiga tuntutan kepada Noh iaitu menarik balik kenyataan yang dikongsikan dalam media sosial, membuat permohonan maaf secara terbuka dan memadam gambar yang mendedahkan wajah anaknya bernama Musa itu dalam tempoh 24 jam.",2025-08-11
Utusan Malaysia,KBS lulus naik taraf balapan Stadium MPSP - Utusan Malaysia,https://www.utusan.com.my/nasional/2019/07/kbs-lulus-naik-taraf-balapan-stadium-mpsp/,2019-07-21,,"BUKIT MERTAJAM – Kementerian Belia dan Sukan (KBS) akan menaik taraf dan membaiki balapan serta stadium di Kompleks Sukan dan Rekreasi Majlis Perbandaraan Seberang Perai (MPSP) di Jalan Betek di sini berikutan tempat itu antara tumpuan orang ramai bersukan dan beriadah. Menterinya, Syed Saddiq Syed Abdul Rahman berkata, kementeriannya menunggu permohonan lengkap berhubung kerja naik taraf serta baik pulih itu, sebelum menentukan jumlah peruntukan yang akan disalurkan.",2025-08-11
Utusan Malaysia,Jumpa mayat selepas 8 jam terbabit nahas - Utusan Malaysia,https://www.utusan.com.my/nasional/tragedi/2022/04/jumpa-mayat-selepas-8-jam-terbabit-nahas/,2022-04-30,,"JELI: Dua maut dengan seorang daripada mayat mangsa hanya ditemukan dalam longkang selepas lebih lapan jam kenderaan dinaiki mereka bertembung di Kilometer 108, Lebuh Raya Timur – Barat di sini, malam tadi.

Dalam kejadian kira-kira pukul 10.45 malam itu, Mohd. Hazlan Ibrahim, 33, memandu kenderaan pelbagai guna (MPV) Perodua Alza ditemukan meninggal dunia serta-merta di lokasi akibat kecederaan parah seluruh badan.

Sementara itu, pemandu kereta Proton Wira, Muhamad Baijuri Mohd. Shariff, 26, pula ditemukan mati dalam longkang kira-kira 10 meter dari lokasi selepas lapan jam nahas tersebut dilaporkan berlaku.

Ketua Jabatan Siasatan dan Penguatkuasaan Trafik Kelantan, Superintendan Shuhaimi Jusoh berkata, sebelum nahas, Mohd. Hazlan bersama isteri dan tiga anak berusia setahun hingga lapan tahun dalam perjalanan ke rumah mereka di Jeli.

Katanya, kereta dipandu Muhamad Baijuri dari arah bertentangan dipercayai telah masuk ke laluan MPV dipandu Mohd. Hazlan sebelum kedua-dua buah kenderaan itu bertembung.

“Bagaimanapun, Muhamad Baijuri dipercayai cuba melarikan diri selepas nahas, sebelum dia rebah di dalam longkang kira-kira 10 meter dari lokasi nahas,” katanya dalam satu kenyataan hari ini.

Menurut Shuhaimi, mayat Muhamad Baijuri ditemukan oleh ahli keluarganya kira-kira pukul 7 pagi tadi semasa mereka datang ke lokasi kejadian untuk mengambil barangan milik mangsa.

Sementara itu katanya, isteri dan dua anak Mohd. Hazlan mengalami kecederaan parah sebelum mereka dibawa ke Hospital Jeli dan Hospital Tanah Merah di sini untuk rawatan lanjut manakala anaknya yang berusia setahun tidak cedera.

“Mayat kedua-dua mangsa dibawa ke Hospital Jeli di sini untuk dibedah siasat.

“Siasatan lanjut turut mendapati, kemalangan berpunca daripada kecuaian Muhamad Baijuri yang memandu kereta sehingga terbabas sebelum bertembung MPV dari arah bertentangan,” katanya.

Tambah Shuhaimi, kes disiasat mengikut Seksyen 41 (1) Akta Pengangkutan Jalan 1987.",2025-08-11
Utusan Malaysia,"Kes abai, aniaya Bella: Keputusan 3 Mei",https://www.utusan.com.my/nasional/2023/03/kes-abai-aniaya-bella-keputusan-3-mei/,2023-03-10,,"KUALA LUMPUR: Kes pengabaian dan penganiayaan remaja Sindrom Down, Bella akan diputuskan Mahkamah Sesyen di sini pada 3 Mei ini. Pada tarikh tersebut, Hakim Izralizam Sanusi akan membuat keputusan sama ada mensabitkan pengasas Rumah Bonda, Siti Bainun Ahd Razali dengan pertuduhan tersebut atau melepas dan membebaskan wanita itu daripada pertuduhan terbabit.",2025-08-11
