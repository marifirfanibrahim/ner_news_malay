News_Source,Title,Source_URL,Publish_Date,Category,Summary,Scrape_Date
Utusan Malaysia,"99 Speed Mart taja MPM RM750,000, KHM RM1.2 juta",https://www.utusan.com.my/terkini/2023/10/99-speed-mart-taja-mpm-rm750000-khm-rm1-2-juta/,2023-10-16,,"PUTRAJAYA: Majlis Paralimpik Negara (MPM) menerima suntikan tajaan bernilai RM750,000 daripada 99 Speed Mart Sdn Bhd, pengendali rangkaian pasar mini 99 Speed Mart.

Penajaan bagi tempoh tiga tahun itu adalah inisiatif pertama dilakukan 99 Speed Mart bagi merancakkan sukan dan ekosistem sukan dan atlet para negara.

Majlis Memetrai Memorandum Persefahaman (MoU) Penajaan 99 Speed Mart kepada Majlis Paralimpik Malaysia (MPM) berlangsung hari ini yang turut disaksikan Menteri Belia dan Sukan, Hannah Yeoh.

Hannah berkata, tajaan itu dilihat menjadi pembakar semangat kepada atlet para negara yang bakal berjuang dalam membawa nama Malaysia di serata dunia.

Menurutnya, ia adalah satu sumbangan besar sektor konglomerat terhadap usaha membangunkan ekosistem sukan dan atlet para tempatan.

“Kami hargai sumbangan ini kerana ia membantu meringankan beban kerajaan dalam aspek pendanaan sukan negara,” katanya pada sidang akhbar selepas menyaksikan Majlis Memetrai Memorandum Persefahaman (MoU) Penajaan 99 Speed Mart kepada MPM dan Konfederasi Hoki Malaysia (KHM) di sini, hari ini.

Pada majlis sama, 99 Speed Mart turut memberikan penajaan sebanyak RM1.2 juta kepada MHC bagi tempoh selama tiga tahun.

Dalam pada itu, Hannah berkata, 99 Speed Mart juga menawarkan peluang pekerjaan kepada atlet negara yang sudah bersara dan ia satu peluang yang bagus.

Menurutnya, rangkaian 99 Speed Mart mempunyai lebih 20,000 kakitangan dan 2,400 rangkaian kedai di seluruh negara dan ia boleh dimanfaatkan oleh bekas atlet negara ini.

“Mungkin atlet ini akan pulang ke kampung untuk bersama ahli keluarga dan ini (peluang pekerjaan) adalah salah satu platform kepada mereka.

“Kita mengalu-alukan lebih ramai syarikat lain mencontohi usaha dilakukan 99 Speed Mart untuk membantu sama,” katanya.

Katanya, tajaan yang diterima oleh MPM hari ini bukan untuk Sukan Para Asia Hangzhou 2022 sebaliknya bagi pembangunan atlet para negara.",2025-08-10
Utusan Malaysia,Potensi besar LTSAAS jadi hab MRO - Utusan Malaysia,https://www.utusan.com.my/ekonomi/2021/06/potensi-besar-ltsaas-jadi-hab-mro/,2021-06-26,,PETALING JAYA: Pelaburan Malaysia Airports Holdings Berhad (MAHB) sebanyak RM1.3 bilion untuk membangunkan Lapangan Terbang Sultan Abdul Aziz Shah (LTSAAS) Subang sebagai hab perniagaan penerbangan dan aeroangkasa Asia Pasifik bakal sia-sia jika ia diswastakan kepada pihak lain.,2025-08-10
Utusan Malaysia,Cheng Hoe tidak senang duduk - Utusan Malaysia,https://www.utusan.com.my/nasional/2019/05/cheng-hoe-tidak-senang-duduk/,2019-05-21,,"KECEDERAAN yang dihadapi pemain Harimau Malaya, Muhammad Syahmi Safari membuatkan jurulatihnya, Tan Cheng Hoe tidak senang duduk memikirkan persiapan pasukan menjelang aksi persahabatan dan pusingan pertama Kelayakan Piala Dunia 2022/Piala Asia 2023 pada bulan depan. Nasib salah seorang tonggak utama skuad Harimau Malaya kini dalam keraguan selepas Syahmi mengalami kecederaan bahagian atas buku lali kanan ketika beraksi pada saingan Liga Super bersama Selangor Sabtu lalu.",2025-08-10
Utusan Malaysia,"Ukraine, EU bincang sokongan ketenteraan dan kewangan 3",https://www.utusan.com.my/global/2023/01/ukraine-eu-bincang-sokongan-ketenteraan-dan-kewangan-3-februari-ini/,2023-01-03,,"KYIV: Ukraine dan Kesatuan Eropah (EU) akan mengadakan sidang kemuncak di bandar ini pada 3 Februari depan yang akan membincangkan mengenai sokongan ketenteraan dan kewangan.

Presiden Ukraine, Volodymyr Zelensky dalam kenyataan memberitahu, pihaknya dalam peringkat membuat kertas kerja intensif mengenai perkara berkenaan.

“Kedua-dua pihak membincangkan mengenai jangkaan keputusan dalam sidang kemuncak Ukraine-EU yang akan berlangsung pada 3 Februari ini di Kyiv,” katanya dalam kenyataan.

Butiran mengenai sidang kemuncak dan mesyuarat peringkat tertinggi itu ditentukan menerusi panggilan awal tahun Zelensky kepada Presiden Suruhanjaya Eropah, Ursula Von Dert Leyen, semalam.

Kedua-dua pemimpin berkenaan turut berbincang mengenai bekalan senjata yang diperlukan dan program bantuan kewangan 18 bilion Euro (AS$19 bilion) kepada Ukraine.

Menurut Zelensky, bantuan peringkat pertama akan dibuat pada bulan ini.

Bulan lalu, EU mengesahkan akan memberi bantuan kepada Ukraine yang digelar perjanjian mega yang melibatkan kadar cukai korporat minimum 15 peratus.

Langkah itu disusuli rayuan daripada Zelensky untuk tidak membiarkan pertikaian dalaman dalam blok 27 negara yang menghalang sokongan Kyiv.",2025-08-10
Utusan Malaysia,Draxler nafi sertai Tottenham - Utusan Malaysia,https://www.utusan.com.my/nasional/2019/06/draxler-nafi-sertai-tottenham/,2019-06-12,,"MAINZ – Pemain tengah Jerman, Julian Draxler menafikan dia akan menyertai Tottenham sebaliknya menegaskan mahu terus kekal bersama Paris Saint-Germain (PSG). “Saya gembira di sini bersama kelab dan jurulatih yang hebat. “PSG adalah pasukan yang positif dan banyak perkara boleh berlaku setiap hari dan saya tidak rasa ada orang mahu menyingkirkan saya.",2025-08-10
Utusan Malaysia,"MAIWP rangka strategi, cadangan bantu asnaf keluar dari kemiskinan",https://www.utusan.com.my/nasional/2024/03/maiwp-rangka-strategi-cadangan-bantu-asnaf-keluar-dari-kemiskinanmawip-rangka-strategi-cadangan-bantu-asnaf-keluar-dari-kemiskinan/,2024-03-18,,"KUALA LUMPUR: Majlis Agama Islam Wilayah Persekutuan (MAIWP) meneroka beberapa cadangan dan strategi bagi memastikan impak maksimum dapat diperoleh oleh golongan asnaf untuk keluar daripada kemiskinan. Menteri di Jabatan Perdana Menteri (Hal Ehwal Agama), Datuk Dr. Mohd. Na’im Mokhtar berkata, antara cadangan untuk membantu golongan asnaf termasuk menambah baik program kewangan.",2025-08-10
Utusan Malaysia,Mak...ayah pergi mana? - Utusan Malaysia,https://www.utusan.com.my/nasional/2018/11/mak-ayah-pergi-mana/,2018-11-03,,"‘Abang pergi dulu…’ Itu ungkapan akhir Allahyarham Adnan Othman, 33, kepada isterinya Shahmiza Salleh, 32, sebelum keluar bekerja pada 3 Oktober 2018. Pagi itu adalah hari terakhir pensyarah di sebuah kolej kesihatan ini menatap wajah suami tercinta. Pada tarikh yang sama, Adnan bersama lima anggota bomba yang lain terkorban ketika melakukan operasi mencari dan menyelamat (SAR) di sebuah lombong di Taman Putra Perdana, Puchong.",2025-08-10
Utusan Malaysia,NKMH suntik semangat pekerja dengan kejutan - Utusan Malaysia,https://www.utusan.com.my/gaya/2021/10/nkmh-suntik-semangat-pekerja-dengan-kejutan/,2021-10-18,,"KUALA LUMPUR : Sejak membiasakan norma baharu di era pandemik COVID-19 tahun lalu termasuk bekerja dari rumah, kini perlahan demi perlahan pelbagai syarikat dan agensi mula kembali beroperasi penuh seperti biasa di pejabat.

Ia seiring dengan keputusan kerajaan dan pihak berwajib termasuk kelonggaran prosedur operasi standard (SOP) memberi kebenaran operasi cabang kerja atau sektor perkhidmatan perlu.

Syarikat rundingan media dan pengiklanan terkenal, NKMH Media Sdn Bhd yang mempunyai wisma sendiri di Setia Alam sejak hujung September lalu mempunyai cara tersendiri menyuntik semangat 25 orang pekerjanya.

Pengasas agensi berkenaan, Nissa Rosli percaya dan optimis pekerja yang dianggap sebagai aset paling bermakna patut diraikan dalam mengalu alukan kehadiran mereka kembali bekerja di pejabat.

Menamakan inisiatif dipanggil #backtooffice, lima usaha atau cara dibuat syarikat itu umpama kejutan paling manis menghargai pekerja membiasakan fasa pandemik yang menuju ke endamik.

“Bukan mudah membakar semangat pekerja untuk kembali bekerja di pejabat. Tambah pula sudah terbiasa dengan situasi bekerja dari rumah berbulan bulan sejak Mei hingga September lalu.

“Jadi saya terfikir perlu ada cara untuk menaikkan mood dan semangat pekerja. Kebetulan wisma kami siap pengubahsuaian bulan ini, jadi faktor masa itu dilihat sesuai dan menjadi kejutan pertama untuk pekerja.

“Bekerja di wisma yang serba baru dengan pelbagai kelengkapan dan persekitaran  selesa ini ibarat membuka lembaran baru untuk pekerja. Pendek kata ia seperti ‘fresh start-up’,” katanya.

Syarikat yang memulakan operasi  sejak April 2017 itu asalnya berlokasi di sebuah premis rumah kedai di Petaling Jaya.

Seiring dengan status dan kredibilitinya menjadi pilihan serta kepercayaan pelbagai jenama sejak lima tahun lalu.

Antaranya termasuk Sugarbomb, Eskayvie, Das Abdul, Momentum Internet, Aqiqah Centre dan banyak lagi. Nissa berkata sebelum berpindah ke lokasi baru, tahun lalu syarikatnya sebagai cabang industri media masih bekerja di pejabat lama dengan SOP ketat.

“Kini kami kembali beroperasi di pejabat baru mengikut waktu bekerja seperti biasa. Usaha kedua kami lakukan untuk menerapkan rasa tanggungjawab kerja melalui pembudayaan atau rutin membaca visi dan misi syarikat.

“Ia turut disusuli dengan senaman ringan. Malah setiap Jumaat juga akan dilakukan majlis bacaan Yasin memohon keberkatan dalam setiap kerja dilakukan.

“Seterusnya usaha atau cara ketiga dibiasakan ialah penyediaan makan tengah hari secara percuma untuk pekerja di Sky Lounge di bahagian ‘rooftop’ pejabat setiap Jumaat,” katanya.

Tidak terhenti di situ, Nissa berkata, setiap pekerja juga dihadiahkan beberapa kelengkapan untuk bekerja di pejabat.

“Kejutan atau usaha keempat, mereka dihadiahkan komputer riba mudah alih pelbagai jenama dan spesifikasi. Gajet itu antara nadi penting bekerja.

“Malah pada 5 Oktober lalu serentak dengan sesi ‘town hall’ bulanan diadakan, pekerja turut diberikan ‘kotak kejutan’ sebagai usaha terakhir.

“Di dalam kotak itu berisi pelbagai barangan termasuk biskut, coklat, kemeja T, alat tulis, cawan tertera nama pekerja, alat solek dan kit sanitasi,” katanya.

Nissa berkata lagi, biarpun mungkin lima cara menghargai pekerja itu dilihat biasa atau klise, tapi bagi pihaknya ia tetap permulaan  kepada sesuatu yang baik.

“Kita tahu bagaimana era pandemik menjerut emosi manusia termasuk pekerja kami. Namun pasti ada hikmah di sebalik ujian Tuhan ini.

“Kehidupan dan survival juga harus diteruskan. Begitu juga kami yang mahu terus memberikan perkhidmatan terbaik kepada pelanggan sekaligus mengukuhkan jenama NKMH,” katanya.",2025-08-10
Utusan Malaysia,UTM lantik OKU ke jawatan Pengarah - Utusan Malaysia,https://www.utusan.com.my/terkini/2021/07/utm-lantik-oku-ke-jawatan-pengarah/,2021-07-06,,"JOHOR BAHRU: Universiti Teknologi Malaysia (UTM) melantik seorang individu orang kurang upaya (OKU) sebagai Pengarah Harta Tanah di Fakulti Alam Bina dan Ukur universiti berkenaan bermula 1 Julai lalu.

Universiti itu dalam satu kenyataan memberitahu, Dr. Muhammad Najib Razali yang memegang jawatan tersebut selama tiga tahun adalah  individu OKU pertama dilantik mengisi jawatan berkenaan sejak jabatan itu diwujudkan pada 1973.

Kenyataan itu memberitahu, pelantikan berkenaan adalah pengiktirafan pihak universiti untuk golongan OKU bukan sahaja di UTM malah di Malaysia.

“Pelantikan ini juga membuktikan golongan OKU mampu berdikari dalam dunia akademik dan profesional sehingga diberi kepercayaan mengetuai jabatan bertanggungjawab melahirkan profesional dalam bidang harta tanah terutama.

“Cabaran semasa di alaf 21 adalah dijangkakan lebih getir dalam bidang harta tanah terutama dalam menghadapi cabaran pandemik, kegawatan ekonomi serta revolusi industri 4.0,” jelas kenyataan itu hari ini.

Muhammad Najib kehilangan kaki kanan akibat jangkitan bakteria dikenali sebagai Necrotizing Fasciitis pada tahun 2010 ketika sedang menjalankan pengajian Doktor Falsafah di Sydney, Australia.

Beliau mempunyai kelayakan Doktor Falsafah dalam bidang Ekonomi dan Kewangan Harta Tanah dari Western Sydney University, Australia selain turut merupakan alumni UTM di peringkat Ijazah Pertama dalam bidang pengurusan harta tanah.

Tambah kenyataan itu, keterbatasan pergerakan tidak menghalang Muhammad Najib memberikan ceramah akademik di Institusi Pengajian Tinggi Awam (IPTA) dan Institusi Pengajian Tinggi Swasta (IPTS) seluruh negara.

“Beliau juga merupakan ahli panel pakar dalam Jawatankuasa Koordinator Dana Penyelidikan Harta Tanah (NAPREC), Kementerian Kewangan.

“Tidak hanya aktif di peringkat nasional, Muhammad Najib juga aktif di peringkat global dan telah dilantik sebagai pensyarah jemputan di Virginia Tech University, Amerika Syarikat serta menjadi penasihat Doktor Falsafah di Universidade de Evora, Portugal.

“Beliau juga dijemput menjadi panel luar untuk peperiksaan Doktor Falsafah di Queensland University of Technology dan RMIT University di Australia,” tambah kenyataan itu.",2025-08-10
Utusan Malaysia,PRN: BN-PH serah urusan rundingan kerusi di peringkat negeri - Utusan Malaysia,https://www.utusan.com.my/nasional/2023/03/prn-bn-ph-serah-urusan-rundingan-kerusi-di-peringkat-negeri/,2023-03-26,,"TASEK GELUGOR: Formula pengagihan kerusi antara Barisan Nasional (BN) dan Pakatan Harapan (PH) menjelang Pilihan Raya Negeri (PRN) termasuk di Pulau Pinang mungkin tidak akan dibincangkan secara menyeluruh pada Konvensyen Nasional Kerajaan Perpaduan yang dijadual berlangsung pada 14 Mei depan.

Sebaliknya, Pengerusi BN, Datuk Seri Dr. Ahmad Zahid Hamidi berkata, formula itu akan diserahkan kepada Ketua Menteri dan Pengerusi Badan Perhubungan UMNO Pulau Pinang untuk dibincangkan sesama sendiri.

“Kami (pimpinan) di peringkat nasional ini (hanya menguruskan) dari segi dasar sahaja,” ujarnya.

Ahmad Zahid yang juga Timbalan Perdana Menteri ditemui pemberita ketika menghadiri Majlis Santunan Kasih Ramadan anjuran Kementerian Kemajuan Desa dan Wilayah (KKDW) yang turut dihadiri oleh Ketua Menteri, Chow Kon Yeow di Masjid al-Islah, Pokok Tampang di sini, malam ini.

Beliau yang juga Presiden UMNO menambah, meskipun meletakkan sasaran UMNO dan PH ‘wajib’ menang PRN terutama di Pulau Pinang, namun keserasian antara parti turut ditekankan ketika ini.

“Kita perlukan ‘good chemistry’ (hubungan yang baik) antara pemimpin untuk semua parti (dalam Kerajaan Perpaduan) dan ini perlu dilakukan di peringkat akar umbi lagi.

“Itu cadangan kami supaya di semua peringkat akan merasai keserasian itu,” jelasnya.

Dalam pada itu, Ahmad Zahid berpendapat, masih terlalu awal untuk membayangkan parti mana yang akan memenangi paling banyak kerusi pada PRN akan datang.

Ujarnya, apa yang penting ketika ini adalah rundingan berasaskan ‘boleh menang’ dalam kalangan parti di bawah Kerajaan Perpaduan.

“Kita bukan bertanding dengan hasrat untuk mendapatkan jumlah-jumlah (kerusi) yang tertentu, tapi, untuk mendapatkan kemenangan,” katanya.",2025-08-10
Utusan Malaysia,Sekeluarga mengenakan pakaian bercorak Jalur Gemilang - Utusan Malaysia,https://www.utusan.com.my/nasional/2019/08/sekeluarga-mengenakan-pakaian-bercorak-jalur-gemilang/,2019-08-31,,"PUTRAJAYA 31 Ogos – Usaha sebuah keluarga untuk memakai pakaian bercorak bendera Jalur Gemilang merupakan satu pendekatan untuk memupuk semangat patriotik dan sikap cintakan negara tercinta. Menurut tukang jahit, Ariani Pariaman, 47, semua empat anak-anak serta dua anak saudara mengenakan pakaian tersebut yang dijahitnya sejak awal bulan ini. Katanya, beliau sanggup menghabiskan wang RM400 untuk menyiapkan pakaian itu dengan menggunakan kain sebanyak 50 meter.",2025-08-10
Utusan Malaysia,Kompleks Velodrom Sarawak dibina selepas anjuran SUKMA ke-21,https://www.utusan.com.my/terkini/2024/02/kompleks-velodrom-sarawak-dibina-selepas-anjuran-sukma-ke-21/,2024-02-19,,"KUCHING: Pembinaan kompleks Velodrom di Sarawak hanya akan bermula selepas penganjuran Sukan Malaysia (SUKMA) ke-21 pada Ogos kelak. Menteri Belia, Sukan Dan Pembangunan Usahawan Sarawak, Datuk Seri Abdul Karim Rahman Hamzah berkata, usul pembinaan tersebut juga sudah mendapat kelulusan Premier Sarawak, Tan Sri Abang Johari Tun Openg. “Kita sudah usulkan pembinaan Velodrom ini tetapi, tidak ia tidak dapat dibina sebelum SUKMA memandangkan kita cuma ada baki 180 hari lagi.",2025-08-10
Utusan Malaysia,Tiada bank soalan berasaskan kaum,https://www.utusan.com.my/nasional/2022/10/tiada-bank-soalan-berasaskan-kaum/,2022-10-05,,"KUALA LUMPUR: Tiada soalan berunsurkan perkauman dalam menyediakan bank soalan murid sekolah rendah yang menduduki ujian akhir sesi akademik.

Menafikan perkara itu, Menteri Pendidikan berkata, Datuk Dr. Radzi Jidin berkata, penyediaan bank soalan itu hanyalah berdasarkan lima subjek teras iaitu Bahasa Melayu, Bahasa Inggeris, Sejarah, Sains dan Matematik.

“Mengenai subjek di sekolah rendah, (bank soalan) itu adalah (untuk) subjek teras, tidak kira subjek apa atau bahasa apa, kalau itu adalah subjek teras, itu (bank soalan) yang kita sediakan untuk murid sekolah rendah. Ini bukan soal perkauman.

“Kita tidak mahu nanti akan ada satu tekanan besar kepada murid untuk melihat bahawa ujian akhir tahun ini sebagai satu ujian yang besar,” katanya ketika menjawab soalan lisan di Dewan Rakyat, hari ini.

Terdahulu, Teo Nie Ching (Kulai-PH) dalam soalan tambahan meminta kerajaan menjelaskan mengenai tindakan KPM yang tidak menyediakan bank soalan secara menyeluruh terutama bagi Sekolah Jenis Kebangsaan (SJK) Cina atau Tamil.

Dalam pada itu, Radzi berkata, Pentaksiran Berasaskan Sekolah (PBS) bukanlan sesuatu yang baharu kerana ia sudah diperkenalkan pada 2011 untuk sekolah rendah dan sekolah menengah pada 2012.

“Perkara ini sebenarnya sudah dilaksanakan 10 tahun lalu, bukan sesuatu yang baharu dan jika kita bercakap soal kekangan dalam konteks memerlukan setiap kelas kurang 25 orang dan sebagainya, ini menyebabkan kita tidak dapat melaksanakan satu perubahan besar kepada kaedah pengajaran dan pembelajaran (PdP) dalam kelas.

“Sebab itu mana-mana pembuatan dasar di dunia, setiap dasar ada kekangan masing-masing dan kita membuat keputusan berdasarkan kekangan yang ada,” katanya.",2025-08-10
Utusan Malaysia,"53 kes denggi, 1 kematian dicatatkan - Utusan Malaysia",https://www.utusan.com.my/nasional/2019/06/53-kes-denggi-1-kematian-dicatatkan/,2019-06-13,,"JOHOR BAHRU – Jabatan Kesihatan Negeri Johor (JKNJ) mencatatkan 52 kes wabak denggi berlaku di Taman Sri Lambak, Kluang yang bermula 11 Mei lalu hingga kini. SELAHUDDEEN ABD.AZIZ  Pengarah Kesihatan Johor Dr. Selahuddeen Abd. Aziz berkata, sepanjang tempoh tersebut satu kes kematian dilaporkan pada 9 Jun lalu. Jelas beliau, wabak itu kebanyakannya berlaku di sekitar Jalan Yakin, di perumahan berkenaan dengan kes pertama dikesan pada 9 Mei.",2025-08-10
Utusan Malaysia,Tamaknya manusia nak kejar untung,https://www.utusan.com.my/rencana/2022/12/tamaknya-manusia-nak-kejar-untung/,2022-12-21,,"TRAGEDI tanah runtuh di Jalan Batang Kali-Genting Highlands cukup memberi kesan kepada seluruh rakyat. Sehingga hari ini, rakyat berkabung tanpa mengira perbezaan agama, kaum mahupun ideologi politik mengharapkan keajaiban agar semua mangsa kejadian tanah runtuh di Father’s Organic Farm (FOF), awal pagi 16 Disember lalu dapat ditemui.",2025-08-10
Utusan Malaysia,"Banjir Sabah semakin buruk, 10,347 orang dipindahkan ke PPS",https://www.utusan.com.my/nasional/2023/01/banjir-sabah-semakin-buruk-10347-orang-dipindahkan-ke-pps/,2023-01-28,,"KOTA KINABALU: Keadaan banjir di Sabah semakin buruk apabila jumlah mangsa banjir terjejas kini mencecah 10,347 orang berbanding 9,677 yang dilaporkan petang semalam.

Setakat pagi ini, 10,347 mangsa daripada 3,569 keluarga dipindahkan ke 34 pusat pemindahan sementara (PPS) yang dibuka di enam daerah iaitu Kota Marudu, Paitan, Pitas, Telupid, Tawau dan Lahad Datu.

Sekretariat Jawatankuasa Pengurusan Bencana Negeri Sabah memaklumkan, mangsa paling ramai adalah di Kota Marudu dengan seramai 7,358 orang daripada 2,553 keluarga dipindahkan ke 12 PPS.

Daerah kedua terjejas teruk adalah Pitas dengan seramai 1,522 orang daripada 530 keluarga.

Daerah Lahad Datu yang sebelum ini telah menutup PPS, kini dibuka semula bagi menempatkan 23 mangsa daripada lima keluarga setelah banjir kembali melanda daerah berkenaan.

Setakat ini, mangsa yang paling ramai adalah di Sekolah Menengah Kebangsaan (SMK) Tandek, Kota Marudu dengan seramai 1,361 mangsa daripada 477 keluarga dipindahkan ke PPS berkenaan.

Sementara itu, mangsa di tiga daerah lain masih kekal masing-masing dengan seramai 668 mangsa di Paitan, 109 mangsa dipindahkan ke PPS di Tawau dan 21 mangsa dipindahkan di Telupid.",2025-08-10
Utusan Malaysia,Dua mangsa hilang dalam kejadian kepala air belum ditemukan,https://www.utusan.com.my/terkini/2021/08/dua-mangsa-kepala-air-belum-ditemukan/,2021-08-21,,"YAN: Dua mangsa yang dilaporkan hilang dalam kejadian kepala air di kawasan air terjun Titi Hayun dan Batu Hampar di Gunung Jerai di sini pada Rabu lalu masih belum ditemukan.

Ketua Polis Daerah Yan, Deputi Superintendan Shahnaz Akhtar Haji berkata, operasi mencari menyelamat (SAR) yang memasuki hari keempat hari ini membabitkan kekuatan seramai 400 anggota dan pegawai daripada pelbagai agensi dengan radius pencarian kira-kira tujuh kilometer dari lokasi kejadian.

“Bermula hari ini juga, pihak Maritim Malaysia (APMM) dan Pasukan Polis Marin (PPM) membantu dengan melakukan rondaan di kawasan muara sungai.

“Dengan penambahan keanggotaan ini, kita berharap kedua-dua mangsa yang masih hilang itu dapat ditemui,” katanya kepada pemberita di Ibu Pejabat Polis Daerah Yan di sini petang tadi.

Dua mangsa yang dilaporkan hilang dikenal pasti sebagai Ridwan Poniman dan Ku Shuib Ku Abdullah, 93.

Menurutnya, operasi SAR turut dilakukan dengan menggunakan jentera seperti jengkaut yang mana terdapat kemungkinan mangsa tertimbus di bawah timbunan batang pokok dan batu.

“Terdapat beberapa petunjuk dan kita telah plotkan kawasan tersebut dan pencarian dilakukan dengan lebih mendalam termasuk melakukan kerja-kerja menggali serta menggunakan khidmat Unit Anjing Pengesan (K9),” ujarnya.

Shahnaz pada masa sama turut menasihatkan sukarelawan pertubuhan bukan kerajaan (NGO) yang turun menghulurkan bantuan makanan dan tenaga membersihkan kawasan rumah terjejas agar mematuhi prosedur operasi standard (SOP) bagi mengelak penularan Covid-19.

“Kita dapat lihat memang ramai NGO yang turun dan saya juga ingin menasihatkan kepada mereka supaya mendaftar terlebih dahulu dengan pusat kawalan operasi bencana supaya bantuan dapat diselaraskan dengan teratur,” ujarnya.

Tambahnya, pihaknya juga telah bertindak menutup kawasan terjejas bencana bagi mengelak orang awam masuk dan berkumpul di kawasan berkenaan.",2025-08-10
Utusan Malaysia,DAP intai kerusi milik Bersatu di Selangor - Utusan Malaysia,https://www.utusan.com.my/nasional/2022/02/dap-intai-kerusi-milik-bersatu-di-selangor/,2022-02-21,,"KLANG: DAP kini mengintai peluang di tiga kerusi di Selangor iaitu dua di Dewan Undangan Negeri (DUN) dan satu di Parlimen yang dipegang Parti Pribumi Bersatu Malaysia (Bersatu) untuk bertanding dalam Pilihan Raya Umum Ke-15 (PRU-15) akan datang.

Setiausaha DAP Selangor, Ng Sze Han berkata, bagaimanapun rundingan terhadap permintaan partinya daripada rakan mereka dalam Pakatan Harapan (PH) dikatakan masih berjalan dan pihaknya sentiasa berkomunikasi dengan kepimpinan tertinggi parti mengenai perkara itu.

“Kami menuntut kerusi yang ditandingi Bersatu pada pilihan raya umum yang lalu dan kalau ada perkembangan nanti, saya akan maklum semula.

“Apapun, kami telah mendapat kebenaran daripada rakan komponen untuk melantik penyelaras di Tanjong Karang, Selat Klang dan Semenyih ketika ini,” katanya selepas menghadiri Majlis Penghargaan Klang sejahtera di Majlis Perbandaran Klang (MPK) di sini hari ini.

Terdahulu, Pada Konvensyen Biasa Negeri DAP Selangor 2021 November lalu, DAP memohon tiga kerusi tambahan untuk bertanding dalam PRU-15, namun tidak mendedahkan kepada umum kerusi mana yang dimaksudkan.

Pengerusi DAP Selangor, Gobind Singh Deo berkata, pihaknya membuat permohonan tersebut kerana yakin dapat menang ketika pilihan raya umum itu, berdasarkan rekod cemerlang yang dimiliki mereka di Selangor.

Bersatu memiliki empat kerusi DUN iaitu di Gombak Setia, Bukit Antarabangsa, Selat Klang dan Dengkil serta empat Parlimen di Selangor iaitu di Gombak, Ampang, Sungai Besar dan Sabak Bernam.

Menteri Perdagangan Antarabangsa dan Industri, Datuk Seri Mohamed Azmin Ali yang juga bekas Menteri Besar Selangor merupakan penyandang kerusi Bukit Antarabangsa dan Gombak manakala Menteri Perladangan, Perusahaan dan Komoditi, Datuk Zuraida Kamarudin pula merupakan Ahli Parlimen Ampang.

DAP Selangor berjaya memenangi empat kerusi Parlimen dan 16 kerusi DUN di Selangor dalam PRU-14 pada Mei 2018.",2025-08-10
Utusan Malaysia,"Wang tunai RM19,000 menanti kaki pancing Ahad ini - Utusan Malaysia",https://www.utusan.com.my/nasional/2018/10/wang-tunai-rm19000-menanti-kaki-pancing-ahad-ini/,2018-10-10,,"KUALA LUMPUR 10 Okt. – Hadiah berjumlah RM19,000 menjadi rebutan peserta Jelajah Pancing Kuala Lumpur 2018 (Siri Lapan) anjuran Dewan Bandaraya Kuala Lumpur (DBKL) di Tasik Metropolitan Batu di sini Ahad ini. Pengarah Jabatan Kebudayaan, Kesenian, Pelancongan dan Sukan DBKL, Khairul Anuar Mhd.",2025-08-10
Utusan Malaysia,Pokok tua menanti rebah - Utusan Malaysia,https://www.utusan.com.my/nasional/2018/02/pokok-tua-menanti-rebah/,2018-02-13,,"KUALA LUMPUR 13 Feb. – DewaN Bandaraya Kuala Lumpur (DBKL) diminta supaya menebang beberapa pokok mati dan berusia di bawah seliaannya bagi mengelakkan kejadian tidak diingini berlaku. Penduduk mendakwa kegagalan pihak berkuasa tempatan (PBT) itu menjaga dan melaksanakan kerja-kerja penyelenggaraan bukan sahaja mengundang bahaya, tetapi juga menyebabkan kehilangan harta benda.",2025-08-10
Utusan Malaysia,Bekas juruteknik makmal bina empayar kimchi halal dengan RM200 - Utusan Malaysia,https://www.utusan.com.my/ekonomi/2021/06/bekas-juruteknik-makmal-bina-empayar-kimchi-halal-dengan-rm200/,2021-06-16,,"PETALING JAYA: Bermula dengan modal serendah RM200 untuk membeli barangan bagi menghasilkan kimchi, Yana Azmi Tan tidak menyangka akan menguruskan empayar kimchi halal menerusi jemana Got Kimchi? sepenuh masa sekali gus meninggalkan kerjayanya sebagai juruteknik makmal.

Bermula secara kecil-kecilan dengan menjual makanan terkenal Korea itu kepada rakan-rakan di platform media sosial, wanita berusia 35 tahun itu mengorak langkah lebih berani dengan memasarkannya di platform e-dagang Shopee.

Hasilnya, daripada hanya beberapa tempahan diterima ketika menggunakan platform sosial media, kini dia mampu menerima 100 hingga 1,000 tempahan sehari berbekalkan platform e-dagang yang lebih sistematik.

Mengimbau kembali pembabitannya dalam perniagaan tersebut, Yana merasakan persekitaran kerja sebagai juruteknik makmal yang kurang menggunakan komunikasi membuatkannya meronta-ronta untuk mencuba sesuatu yang lebih mencabar dan menarik sebagai sumber mata pencariannya saban hari.

Ujarnya, dia mula menghasilkan kimchi sebagai hobi sampingan supaya tidak terlalu memikirkan kerjayanya yang sunyi sebelum memuat naik video ke media sosial, tambahan pula kimchi adalah menu kegemaran keluarganya.

“Apabila rakan-rakan melihat video saya membuat kimchi, mereka mula bertanya dan mencadangkan supaya saya menjual kimchi namun saya kurang yakin kerana tidak mempunyai kemahiran berniaga.

“Bagaimanapun, saya cuba nasib kerana dapat melihat terdapat permintaan tinggi terhadap makanan Korea halal.

“Jadi, saya memulakan penghasilan kimchi secara sambilan dengan modal RM200. Saya menggunakan wang itu untuk membeli hanya tiga biji kubis dan bahan untuk membuat kimchi yang lain seperti serbuk cili, sos ikan, tepung beras dan garam,” katanya di sini.

Menurut Yana, permintaan terus meningkat sekali gus meyakinkannya untuk mengusahakan perniagaan tersebut secara serius dan mengambil keputusan untuk meninggalkan kerjaya tetapnya.

“Bagi mendapatkan rasa kimchi asli, saya mengambil kursus fermentasi makanan dan terbang ke Korea untuk mempelajari teknik pembuatan kimchi dan sos yang betul.

“Makanan Korea mempunyai rasa yang tersendiri dan rasa itu datang daripada bahan-bahan yang dihasilkan di Korea. Sebagai contoh, sos ikan Korea mempunyai aroma buah berbanding sos ikan Thai yang baunya lebih menyengat. Serpihan lada merah Korea, Gochugaru pula lebih manis dan mempunyai warna merah yang lebih terang berbanding serpih cili lain yang banyak terdapat di Malaysia,” jelasnya.

Selepas setahun Yana memasarkan produknya menerusi media sosial seperti Instagram dan Facebook, pesanan terus bertambah dan agak sukar dikendalikan dengan jumlah tenaga kerja yang kecil.

Katanya, proses mengambil tempahan pesanan memakan masa yang lama kerana perlu membalas pesanan langsung (DM) memandangkan dia hanya mempunyai dua pekerja sepenuh masa dan empat pekerja sambilan yang perlu mengendalikan ratusan pesanan setiap hari.

Justeru, Yana meneroka platform e-dagang dan memilih Shopee kerana proses membuka kedai maya yang lima kali lebih mudah berbanding platform e-dagang lain.

“Berbanding dengan menjual di Facebook dan Instagram, para pembeli saluran e-dagang lebih berdikari kerana sistem e-dagang yang lebih intuitif. Mereka juga akan membuat pembelian jika penerangan produk yang bagus selain ulasan pembeli yang memberangsangkan.

“Persaingan itu tetap ada, jadi untuk menarik pelanggan membeli daripada kedai kami, kami menggandakan promosi selain berusaha mendapatkan banyak ulasan pelanggan bagi memastikan kedai kami kelihatan menarik dan informatif dengan video dan visual berkualiti tinggi,” ujarnya.

Kedai Shopee rasmi Got Kimchi? mendapat pengiktirafan “Preferred Seller” setelah memenuhi kriteria prestasi Shopee yang menilai jumlah pengikut kedai, pesanan bersih, ketulenan produk, kelajuan bertindak balas dan mengekalkan penilaian kedai sekurang-kurangnya 4.7 bintang daripada 5 bintang.

Status Preferred Seller ini memberikannya akses kepada Pengurus Perhubungan atau Pengurus Akaun yang akan membimbing peniaga tentang cara mengembangkan perniagaan di Shopee .

Setelah tiga tahun, kedai Shopee miliknya kini mempunyai lebih daripada 35,100 pengikut dan mengekalkan penilaian pada purata 4.9 bintang secara konsisten daripada lebih 27,900 pelanggan.

Pada hari biasa di platform ketika tiada kempen khas sedang berlangsung, Yana mendapat sekitar 100 pesanan setiap hari namun, jualannya akan meningkat setiap kali mengambil bahagian dalam “hari penghantaran percuma” semasa kempen dua digit setiap bulan.

“Semasa Shopee 6.6 Jualan Hebat pada 6 Jun yang lalu, jualan kami meningkat kepada 1,100,” katanya.

Disebabkan jumlah tempahan yang semakin tinggi, pihaknya berusaha menyediakan 5,000 hingga 6,000 unit tempahan setiap masa bagi memastikan dapat memenuhi pesanan pelanggan dengan pantas.

Keadaan itu memerlukan kapasiti ruang pengeluaran yang lebih besar dan dengan keuntungan yang diperolehi daripada menjual di Shopee, Yana mengambil langkah berani dengan melabur RM55,000 untuk membina sebuah bengkel Makanan Korea seluas 1,000 kaki persegi bersebelahan rumahnya di Kuala Selangor.

Bengkel tersebut dilengkapi dengan dapur pengeluaran, bahagian pembungkusan, dan bahagian penyimpanan dan mampu menyimpan hingga 6,000 produk pada satu masa.

Kini, Yana menggunakan Shopee sebagai platform jualan atas talian utamanya selain membekalkan produk-produk masakan Korea ke kafe, pasar mini dan para pemborong.

“Walaupun perniagaan B2B (business-to-business) agak terjejas kerana banyak pelanggan korporat kami telah menghentikan perniagaan semasa Perintah Kawalan Pergerakan (PKP) 1.0, namun saya bersyukur kerana hasil jualan dalam talian meningkat selari dengan corak pembelian orang ramai dalam tempoh pandemik ini.

“Kami berjaya mengharungi PKP beberapa kali dan Shopee memainkan peranan yang besar dalam kesinambungan perniagaan kami,” katanya.

Yana juga komited untuk menjana hasil jualan mencecah enam angka setiap bulan supaya dapat melabur semula keuntungannya untuk menjadikan Got Kimchi Enterprise sebuah perniagaan separa automatik.

Sekiranya anda ingin menikmati makanan Korea Halal yang lazat dan menyokong usahawan tempatan layarilah – https://shopee.com.my/got.kimchi .",2025-08-10
Utusan Malaysia,Malaysia berpotensi jadi pusat penyelidikan benih tahan lasak  - Utusan Malaysia,https://www.utusan.com.my/nasional/2023/02/malaysia-berpotensi-jadi-pusat-penyelidikan-benih-tahan-lasak/,2023-02-03,,"SHAH ALAM: Malaysia berpotensi menjadi pusat penyelidikan benih tanaman yang lebih tahan lasak dengan perubahan iklim dunia yang dapat disesuaikan dengan keadaan tanah tidak seperti dulu akibat cuaca tidak menentu.

Ketua Setiausaha Kementerian Pertanian dan Keterjaminan Makanan (MAFS), Datuk Lokman Hakim Ali berkata, hanya lima syarikat dalam kalangan negara ASEAN menjalankan penyelidikan benih termasuk Malaysia melalui Green World Genetics Sdn. Bhd. (GWG) yang beroperasi di Sungai Buloh.

“Jadi kita melihat potensi tersebut untuk tanaman dan ternakan amat besar. Kalau kita lihat suasana kitaran cuaca hari ini, aktiviti penyelidikan benih mestilah terus diperkasakan lagi kerana keadaan cuaca kita tidak seperti dahulu,”katanya ditemui selepas merasmikan Jelajah Agro-Tourism dan Agro-Youth MAFS, hari ini.

Beliau menambah, benih sedia ada terdedah dengan suhu panas dan hujan, justeru ia memerlukan kajian benih yang lebih matang dan tidak terkesan dengan perubahan cuaca.

“Kita ada agensi di bawah kementerian seperti Institut Penyelidikan dan Kemajuan Pertanian Malaysia (MARDI) yang boleh kita perkasakan aktiviti penyelidikan dengan syarikat-syarikat swasta untuk kita mencari strategi memperkemas serta memperkuatkan kerjasama dengan rakan-rakan peringkat ASEAN dan negara-negara luar,” ujarnya.",2025-08-10
Utusan Malaysia,Suami isteri ditahan SPRM siasat salah guna kuasa - Utusan Malaysia,https://www.utusan.com.my/terkini/2023/08/suami-isteri-ditahan-sprm-siasat-salah-guna-kuasa/,2023-08-21,,"KUALA TERENGGANU: Seorang Penolong Pegawai Tadbir Kanan di sebuah jabatan kerajaan dan isterinya ditahan Suruhanjaya Pencegahan Rasuah Malaysia (SPRM) Terengganu bagi membantu siasatan kes salah guna kuasa sejak 2021 sehingga tahun lalu.

Lelaki tersebut disyaki menyalahgunakan jawatannya dengan memberikan 70 perolehan membaiki kenderaan jabatan bernilai sekitar RM130,000 kepada syarikat milik isterinya.

Suspek turut mengesyorkan kerja pembaikian kenderaan jabatan kepada bengkel milik koperasi yang mana suspek ialah Ahli Lembaga dan Setiausaha Jawatankuasa Perdagangannya.

Difahamkan, kedua-dua suspek berusia lingkungan lewat 50-an itu ditahan di Pejabat SPRM Terengganu semasa hadir memberi keterangan kira-kira pukul 11 pagi tadi.

SPRM menyiasat kes tersebut mengikut bawah Seksyen 23 (1) Akta SPRM 2009.

Pasangan suami isteri itu dijangka dibawa ke Mahkamah Majistret Kuala Terengganu, esok, bagi proses permohonan reman.

Sementara itu, Pengarah SPRM negeri, Hazrul Shazreen Abd. Yazid, ketika dihubungi, mengesahkan tangkapan tersebut.",2025-08-10
Utusan Malaysia,[PARLIMEN] Potongan cukai diberi kepada penyumbang Program Penghijauan Malaysia - Utusan Malaysia,https://www.utusan.com.my/berita/2021/11/parlimen-potongan-cukai-diberi-kepada-penyumbang-program-penghijauan-malaysia/,2021-11-24,,"KUALA LUMPUR : Potongan Cukai akan diberi kepada individu atau syarikat yang menyalurkan sumbangan kepada Yayasan Hijau Malaysia bagi Program Penghijauan Malaysia: Kempen Penanaman 100 Juta Pokok mendapat potongan cukai.

Menteri Tenaga dan Sumber Asli, Datuk Seri Takiyuddin Hassan berkata, potongan cukai adalah selaras di bawah Seksyen 44 (11 C), Akta Cukai Pendapatan 1967 dengan potongan sebanyak tujuh peratus bagi individu dan 10 peratus daripada jumlah pendapatan agregat tahunan bagi syarikat.

“Yayasan Hijau Malaysia memainkan peranan penting dan memberi galakan kepada orang awam dengan pelepasan cukai ini,” katanya dalam sidang Dewan Rakyat, hari ini.

Terdahulu, Steven Choong Shiau Yoon (Bebas-Tebrau) meminta kerajaan menjelaskan mengenai agensi paling aktif dalam program tersebut.

Mengulas lanjut, Takiyuddin turut bekata, antara agensi yang aktif dalam hal ini adalah Yayasan Hijau Malaysia, Jabatan Perhutanan Semenanjung Malaysia, Jabatan Hutan Sabah, Jabatan Hutan Sarawak dan Jabatan-jabatan Perhutanan Negeri di Semenanjung.

Sehingga kini, jelas Takiyuddin lagi, sebanyak 23, 746, 874 pokok ditanam di seluruh negara melalui program itu dan jumlah spesies bernilai dalam kategori Critically Endagered, Endangered, Vulnerable dan Near Threatened adalah sebanyak 6,451,142 merangkumi 322 spesies.",2025-08-10
