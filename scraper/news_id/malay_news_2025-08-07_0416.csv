News_Source,Title,Source_URL,Publish_Date,Category,Summary,Scrape_Date
Utusan Malaysia,"Kak Zu perdaya jiran, menangis di depan rumah Siti Bainun",https://www.utusan.com.my/nasional/2023/03/kak-zu-perdaya-jiran-menangis-di-depan-rumah-siti-bainun/,2023-03-08,,"KUALA LUMPUR: Jiran kepada Siti Bainun Ahd Razali membawa rakan pengasas Rumah Bonda itu, Zurianty Sudin selepas mendakwa telah diberi keizinan daripada wanita itu untuk pergi ke rumahnya pada 24 Jun 2021 atas alasan tiada sesiapa menjaga kanak-kanak di rumah berkenaan. ‘Izin’ tersebut bagaimanapun dimaklumkan merupakan satu penipuan. “Saya dapat mesej daripada Cik Bainun tanya awak dengan Kak Zu datang rumah ke, lepas tu saya jadi pelik.",2025-08-07
Utusan Malaysia,Varian Omicron: Malawi disenarai 8 negara disekat - Utusan Malaysia,https://www.utusan.com.my/terkini/2021/12/varian-omicron-malawi-disenarai-8-negara-disekat/,2021-12-01,,"PUTRAJAYA: Satu lagi negara iaitu Malawi tersenarai dalam sekatan perjalanan sama ada penerbangan terus atau transit ke negara ini, susulan laporan penemuan varian baharu Omicron.

Menteri Kesihatan, Khairy Jamaluddin berkata, ini menjadikan sehingga hari ini lapan negara dalam senarai sekatan perjalanan dengan tujuh yang lain ialah Afrika Selatan, Botswana, Eswatini, Lesotho, Mozambique, Namibia dan Zimbabwe.

“Kementerian Kesihatan pada 26 November lalu telah menyenaraikan Afrika Selatan, Botswana, Eswatini, Lesotho, Mozambique, Namibia dan Zimbabwe berhubung sekatan ini. Hari ini ada pertambahan satu lagi negara iaitu Malawi,” katanya dalam sidang akhbar mengenai perkembangan terkini varian baharu Omicron di sini hari ini.

Beliau berkata, sekatan perjalanan itu untuk pengembara bukan warga Malaysia dari negara yang melaporkan penularan varian membimbangkan (VOC) Omicron atau negara berisiko tinggi berlaku penularan VOC Omicron yang disenaraikan atau pengembara yang mempunyai sejarah perjalanan ke negara tersebut dalam tempoh 14 hari sebelum ketibaan.

“Tiada sekatan kemasukan bagi warga Malaysia dan pemegang pas lawatan jangka panjang pemegang pas penduduk tetap (PR), visa pasangan, Program Malaysia Rumah Keduaku ( MM2H ) dan pas residen. Mereka perlu menjalani kuarantin wajib selama 14 hari di stesen kuarantin tanpa mengira status vaksinasi.

“Selain itu, mereka perlu melakukan ujian pengesanan Covid-19 (RT PCR) 72 jam sebelum berlepas, semasa ketibaan di pintu masuk antarabangsa negara (PMA) dan pada hari ke-10 tempoh kuarantin wajib.

“Penilaian risiko pada hari ke-14 tempoh kuarantin wajib dan akan dilanjutkan tempoh kuarantin sekiranya bergejala,” katanya.

Mengulas lanjut, Khairy berkata, warga Malaysia yang merancang melawat ke negara yang melaporkan penularan VOC Omicron atau negara berisiko tinggi berlaku penularan VOC Omicron seperti disenaraikan, adalah tidak dibenarkan untuk meneruskan perjalanan mereka.

Katanya, pada masa sama, penangguhan perancangan untuk mewujudkan Laluan Perjalanan Vaksinasi (VTL) dengan negara yang dikenal pasti melaporkan penularan VOC Omicron atau negara yang berisiko tinggi berlaku penularan VOC Omicron seperti yang disenaraikan.

“Penangguhan ini adalah sehingga gambaran lebih jelas diperoleh mengenai penularan varian Omicron di peringkat global,” katanya.

Sementara itu, beliau menegaskan, langkah yang diambil tersebut termasuk mengetatkan sempadan negara adalah berbentuk sementara sehinggalah Kementerian Kesihatan mendapat maklumat lebih lanjut berhubung varian baharu berkenaan.

“Jika varian ini tidak mengancam kesihatan awam, kita akan melonggarkan balik sekatan ini. Penting untuk saya tegaskan ialah langkah ini berbentuk sementara. Sama ada ia boleh diketatkan atau dilonggarkan berdasarkan maklumat diterima dan penilaian risiko oleh kementerian. Kita tidak tahu maklumat banyak berkenaan varian Omicron ini dan kita juga perlu dinamik dalam soal mengenakan sekatan,” katanya.",2025-08-07
Utusan Malaysia,Dihina bakal mentua kerana hanya jual sayur - Utusan Malaysia,https://www.utusan.com.my/luar-negara/2021/10/dihina-bakal-mentua-kerana-hanya-jual-sayur/,2021-10-26,,"JAWA: Seorang penjual sayur pernah ditolak mentah-mentah oleh bakal mentuanya kerana menginginkan menantu yang mempunyai pekerjaan yang bagus.

Rosvita Dewi, 25, tidak mendapat restu untuk melangsungkan perkahwinan dengan jejaka pilihannya akibat bakal mentuanya mahu calon isteri bagi anaknya yang bekerja sebagai Pegawai Negeri Awam (PNS).

Rosvita malah diminta tidak menganggu kekasihnya lagi, lapor Tribunnews .

Kisah itu dimuat naik dalam akaun TikTok sehingga ditonton lebih 400,000 kali.

Selepas tidak direstui calon mentua pada 2019, Rosvita akhirnya memilih untuk mengundurkan diri.

Dua tahun lalu, dia mengaku hanyalah seorang peniaga kecil-kecilan.

Namun kini, berkat kesungguhan perniagaannya sudah berkembang dan mampu meraih jualan enam juta rupiah (RM1,755) sehari.

“Kadang-kadang mampu untung 700,000 rupiah (RM204), ada masa mampu untung sejuta rupiah (RM292) sekiranya jualan mencecah enam juta rupiah sehari,” katanya.

Rosvita berkata, pekerjaan apa sekalipun jangan dipandang sebelah mata kerana seseorang akan mendapat rezeki yang baik apabila berusaha keras.",2025-08-07
Utusan Malaysia,Akim tak sorok anak - Utusan Malaysia,https://www.utusan.com.my/berita/2022/10/akim-tak-sorok-anak/,2022-10-27,,"PETALING JAYA: Penyanyi, Akim Ahmad , 31 tidak mempunyai masalah berkongsi gambar anak lelakinya yang lahir tiga bulan lalu di media sosial untuk meraikan perkara baik bersama-sama khalayak.

Apatah lagi memegang status sebagai selebriti, Akim akur, setiap inci kehidupan mereka menjadi perhatian peminat selagi tidak melampaui batas.

Malah, kehadiran putera sulung yang lahir 6 Ogos lalu memberikan keceriaan kepada Akim sekeluarga.

“Alhamdulillah, bayi makin sihat dan baru mengambil vaksin pertama, baru-baru ini. Anak lelaki ini rupanya berbeza dengan anak perempuan kerana bagi saya, dia lebih manja.

“Mana tidaknya kalau hendak tidur mesti berdukung, berbanding kakaknya yang sebelum ini tidak perlukan buaian kalau mahu tidur. Sepanjang tiga bulan lalu, memang saya banyak berjaga malam,” katanya ketika ditemui selepas pelancaran Absolut Music Festival di MITEC, semalam.

Memilih Isa sebagai nama anak ketiga mereka, suami kepada penyanyi, Stacy itu selesa dengan nama lebih pendek, ringkas dan mempunyai maksud yang jelas.

“Saya tidak mahu nanti pening untuk tulis nama anak panjang-panjang. Selepas berbincang dengan Stacy, kami putuskan pilih nama yang unik dan saya berharap mudah-mudahan Isa menjadi anak yang soleh,” kongsinya.

Akim antara barisan 18 artis yang akan menjayakan persembahan sempena konsert percuma awal bulan depan di Bandar Malaysia, Sungai Besi.

Selain Akim, kumpulan rock legenda Search, vokalis Alleycats, Datuk David Arumugam, Faizal Tahir, Joe Flizzow, Andi Bernadee, Dolla serta ramai lagi akan melakukan persembahan sepanjang tiga hari penganjuran acara tersebut.

Bertemakan festival dengan konsep terbuka, acara yang mendapat tajaan dari syarikat vape, Elfbar diadakan bertujuan menyemarakkan lagi industri acara yang tampak suram sejak dua tahun kebelakangan ini.

Acara kali ini juga akan memberi peluang rezeki kepada 110 peniaga kecil dan sederhana terdiri daripada industri makanan, minuman, pakaian dan kosmetik untuk menjual barangan mereka.

Festival yang akan bermula dari 4 hingga 6 November ini turut mendapat sokongan Tourism Malaysia dan Cuti-Cuti Malaysia.",2025-08-07
Utusan Malaysia,Mya Ruslee impi peringkat akhir GV5 - Utusan Malaysia,https://www.utusan.com.my/nasional/2018/10/mya-ruslee-impi-peringkat-akhir-gv5/,2018-10-13,,"MELIHAT penampilan luaran penyanyi Myanaliza Ruslee, 42, atau lebih dikenali sebagai Mya Ruslee, langsung tidak kelihatan seperti orang yang sedang mengalami masalah kesihatan. Namun, siapa sangka penyanyi popular sekitar 1990-an yang turut bersaing dalam program realiti Gegar Vaganza musim kelima (GV5) itu, sejak sekian lama menanggung derita menahan kesakitan akibat masalah tulang belakang. “Masalah sakit tulang belakang yang saya alami bermula selepas saya jatuh terduduk ketika bermain hoki di sekolah.",2025-08-07
Utusan Malaysia,Usaha Sulu sita harta Malaysia berakhir,https://www.utusan.com.my/nasional/2024/01/usaha-sulu-sita-harta-malaysia-berakhir/,2024-01-09,,"PETALING JAYA: Kumpulan Sulu tidak boleh lagi menggunakan keputusan anugerah akhir pampasan AS$14.9 bilion (RM62.59 bilion) untuk merampas mana-mana aset dan kepentingan milik Malaysia di seluruh negara ekoran penimbang tara, Gonzalo Stampa didapati bersalah oleh Mahkamah Sepanyol, kelmarin.",2025-08-07
Utusan Malaysia,Khazanah isytihar dividen RM500 juta kepada kerajaan,https://www.utusan.com.my/ekonomi/2023/03/khazanah-isytihar-dividen-rm500-juta-kepada-kerajaan/,2023-03-21,,"KUALA LUMPUR: Khazanah Nasional Berhad (Khazanah) mengisytiharkan dividen dividen RM500 juta bagi 2022 kepada kerajaan dengan dengan RM17.1 bilion dividen kumulatif diisytiharkan sejak 2004. Pengarah Urusan Khazanah, Datuk Amirul Feisal Wan Zahir berkata, dividen bagi tahun kewangan 2022 adalah lebih rendah berbanding RM2 bilion yang diisytiharkan pada tahun sebelumnya berikutan keadaan pandemik yang semakin pulih.",2025-08-07
Utusan Malaysia,"Wanita Uganda peluk pokok selama 16 jam, cipta rekod dunia",https://www.utusan.com.my/luar-negara/2024/03/wanita-uganda-peluk-pokok-selama-16-jam-cipta-rekod-dunia/,2024-03-01,,"KAMPALA: Seorang aktivis alam sekitar dari Kampala di Uganda berjaya mencipta rekod dunia selepas memeluk pokok untuk tempoh paling lama. Faith Patricia Ariokot, 29, memeluk batang pokok selama 16 jam enam saat untuk menjadi pemegang rekod rasmi yang pertama bagi cabaran tersebut. Menurut Faith, dia melakukan cabaran itu untuk menggalakkan orang ramai menanam pokok, selain menekankan keperluan melindungi alam sekitar. “Pokok merupakan `tentera’ paling hebat dalam memerangi perubahan iklim,” katanya.",2025-08-07
Utusan Malaysia,Muhammad Lutfil rajin ke masjid,https://www.utusan.com.my/nasional/2023/10/muhammad-lutfil-rajin-ke-masjid/,2023-10-07,,"BAGAN DATUK: Muhammad Lutfil Faiq Abdullah, 15, dan adiknya, Nur Lidiya Faiqah, 13, yang maut dalam kemalangan ketika dalam perjalanan ke sekolah di sini semalam rapat dan saling mengambil berat antara satu sama lain.

Penduduk yang mengenali dua beradik itu berkata, mereka sering melihat kedua-dua beradik itu sering bersama ke mana sahaja pergi.

Mohd. Sarani Yup, 51, berkata, dia juga kerap terserempak dengan Muhammad Lutfil Faiq solat di Masjid Al-Qura Bagan Datuk terutama selepas waktu sekolah.

“Pemergian kedua-dua beradik ini mengejut kami penduduk kampung, kami turut bersedih dengan pemergian mereka. Selain kawan-kawan dan guru di sekolah mereka, kami turut merasai kehilangan mereka secara mengejut.

“Apa yang saya perhatikan, mereka dua beradik sangat rapat, selalu saya nampak berdua. Pergi sekolah pun naik motor bersama dari rumah mereka di Kampung Pasang Api.

‘”Saya selalu terjumpa abangnya (Muhammad Lutfil Faiq) di masjid di sini, dia rajin ke masjid, boleh dikatakan kalau saya ke masjid, dia mesti ada, malah kali terakhir saya berjumpa dia ialah di masjid” katanya kepada Utusan Malaysia.

Menurutnya, kedua-dua beradik itu sudah disenangi rakan-rakannya di sekolah.

Katanya, ini dapat dilihat semasa solat jenazah dan pengebumian dua beradik itu dihadiri oleh ramai kawan-kawannya.

“Ramai kawan-kawan dan guru yang ziarah kedua-dua arwah, saya sebak melihat suasana semasa solat jenazah dan pengebumian, apatah lagi pemergian mereka secara mengejut dan tidak disangka,” katanya.

Jenazah dua beradik itu selamat dikebumikan dalam satu liang lahat di Tanah Perkuburan Islam Teluk Penikam di sini semalam selepas solat Asar.

Dua beradik itu maut yang dalam perjalanan ke sekolah maut apabila motosikal ditunggang mereka terbabit kemalangan dengan sebuah kereta di Kilometer 45, Jalan Hutan Melintang-Bagan Datuk semalam.

Kejadian berlaku sekitar pukul 7 pagi di hadapan Sekolah Kebangsaan (SK) Bagan Datoh dan difahamkan, lokasi kejadian nahas itu hanya sekitar 300 meter dari sekolah dua beradik tersebut di Sekolah Menengah Kebangsaan (SMK) Seri Muara di sini.",2025-08-07
Utusan Malaysia,Sistem bayaran tol tanpa palang dilaksana dalam masa terdekat - Utusan Malaysia,https://www.utusan.com.my/nasional/2023/03/sistem-bayaran-tol-tanpa-palang-dilaksana-dalam-masa-terdekat/,2023-03-20,,"KUALA LUMPUR: Pelaksanaan Aliran Bebas Pelbagai Lorong (MLFF) akan diperkenalkan Kementerian Kerja Raya sebagai sistem bayaran terbuka di lebuh raya bertol di negara ini dalam masa terdekat.

Timbalan Menteri Kerja Raya, Datuk Seri Abdul Rahman Mohamad berkata, dalam usaha tersebut, sebanyak RM3.46 bilion akan dibelanjakan kerajaan bagi melaksanakan MLFF, bertujuan bagi mengelak kesesakan lalu lintas di lebuh raya bertol.

Jelasnya, kajian tersebut akan dilaksanakan pada 2024 sebelum penggunaan sepenuhnya dijangka dapat dikuatkuasakan setahun selepas itu.

“Ia membolehkan pengguna membuat bayaran tol daripada pelbagai pilihan sumber kewangan seperti kad kredit berbanding hanya Touch ‘n Go dan dompet elektronik, Touch ‘n Go eWallet.

“Dalam usaha pelaksanaan MLFF, kita memerlukan masa kira-kira setahun setengah atau dua tahun, malah surat hasrat (LOI) sudah dikeluarkan kepada konsesi terbabit bagi memastikan kajian itu dapat berjalan lancar,” katanya.

Beliau berkata demikian ketika menggulung perbahasan peringkat Jawatankuasa bagi kementeriannya di Dewan Rakyat, hari ini.

Jelasnya, sistem MLFF turut digunakan banyak negara maju selaras dengan ‘Malaysia Intelligent Transportation System Blueprint 2019-2023’.

Katanya, sistem itu harus dibuat kajian terlebih dahulu kerana membabitkan penggantian infrastruktur berikutan sistem itu tidak lagi menggunakan tiang di bahagian tengah lorong.

“Kita nak buat mesti ada kajian sebab kita akan ganti segala yang ada pada hari ini kepada yang baharu. MLFF tidak ada lagi tiang di tengah, sebaliknya hanya tiang antara jalan ke jalan.

“Lorongnya juga akan bertambah berbanding tiga hingga enam lorong kini, namun saya tidak boleh menyatakannya berapa kerana ia sedang dalam rangka pelukisan oleh pihak yang mendapat konsesi ini,” katanya.

Abdul Rahman dalam masa yang sama berkata, tiada kenaikan harga tol akan dibuat susulan pelaksanaan MLFF itu.

Beliau berkata demikian ketika menjawab celahan Datuk Mohd Shahar Abdullah (BN-Paya Besar).

“Tetapi untuk jangka hayat perjanjian konsesi bagi MLFF ini, saya maklumkan kemudian kerana saya tidak mahu tersilap jawab, sebenarnya tak ada cadangan berapa jangka panjang tempoh konsesi MLFF ini,” katanya.",2025-08-07
Utusan Malaysia,SOP ibadah korban di Negeri Sembilan diputuskan minggu depan - Utusan Malaysia,https://www.utusan.com.my/nasional/2021/06/sop-ibadah-korban-di-negeri-sembilan-diputuskan-minggu-depan/,2021-06-23,,"SEREMBAN: Prosedur operasi standard (SOP) pelaksanaan ibadah korban di Negeri Sembilan sempena Aidiladha pada tahun ini dijangka dikeluarkan  minggu depan.

Menteri Besar, Datuk Seri Aminuddin Harun berkata, SOP itu tersebut sudah disedia namun ia diperincikan semula dan kemudian dibawa kepada perkenan Yang di-Pertuan Besar Negeri Sembilan, Tuanku Muhriz Ibni Almarhum Tuanku Munawir dalam masa terdekat.

Jelas beliau, perincian semula itu termasuk mengambil kira SOP yang diputuskan oleh Jabatan Kemajuan Islam Malaysia (Jakim) dan  masalah termasuk kekangan di pusat sembelihan.

“Kita telah menyediakan SOP dan juga melihat SOP di peringkat kebangsaan, sekarang telah diperincikan semula dan akan dibawa kepada perkenan Yang di-Pertuan Besar Negeri Sembilan dalam tempoh terdekat. Minggu hadapan insya-Allah kita sudah ada SOP.

“Pusat sembelihan dipunyai oleh Jabatan Perkhidmatan Veterinar ada dua iaitu di Jelebu dan sebuah lagi di Senawang dengan kapasiti kedua-duanya hanya 14 ekor, milik swasta juga tidak banyak. Kita akan hadapi masalah, itu akan menjadi kajian kita juga untuk memperincikan dan mengeluarkan SOP yang dapat diputuskan bersama,” katanya.

Beliau berkata demikian dalam sidang akhbar secara dalam talian selepas mempengerusikan Mesyuarat Mingguan Exco hari ini.

Sebelum ini Utusan Online melaporkan keluhan golongan penternak berkenaan SOP ibadah korban di negeri ini yang masih belum dikeluarkan oleh pihak berwajib.

Beberapa buah negeri telah mengeluarkan SOP ibadah korban masing-masing misalnya Johor yang tidak membenarkan aktiviti sembelihan, memotong, menimbang dan mengagihkan daging korban dilaksanakan di masjid dan surau seluruh negeri itu.

Jakim pula memaklumkan pelaksanaan ibadah korban di Wilayah Persekutuan dibenarkan namun proses penyembelihan binatang korban, lapah, potong dan pembungkusan daging korban hanya dibenarkan di rumah sembelihan.",2025-08-07
Utusan Malaysia,Anak gajah mati dalam sungai - Utusan Malaysia,https://www.utusan.com.my/berita/2021/07/anak-gajah-mati-dalam-sungai/,2021-07-11,,"KLUANG: Seekor anak gajah betina ditemukan mati di dalam Sungai Bahai berhampiran Kampung Orang Asli Sungai Peroh, di sini malam tadi.

Pengarah Jabatan Perlindungan Hidupan Liar dan Taman Negara (Perhilitan) Johor, Aminuddin Jamin berkata, penduduk menyedari bangkai itu berada di dalam sungai berkenaan kira-kira pukul 9 malam.

“Sebaik sahaja mendapat maklumat daripada penduduk dan melalui siasatan awal mendapati gajah tersebut sudah mati kira-kira dua minggu lalu sebelum ditemukan di sungai tersebut.

“Punca kematian sama ada lemas atau sebab lain akan diketahui selepas bedah siasat dilakukan yang akan dilakukan segera,” katanya ketika dihubungi hari ini.

Kata Aminuddin, gajah berkenaan dipercayai datang dari kawasan hutan berhampiran dan bangkainya akan ditanam selepas bedah siasat dilakukan.

Dalam pada itu, tular di media sosial mengenai kehadiran sekumpulan gajah di sekitar Kampung Sri Timur, di sini sejak beberapa hari lalu dipercayai berlegar untuk mencari makanan sehingga memusnahkan tanaman penduduk kampung.

Selain itu, kampung berkenaan juga terletak di dalam laluan haiwan berkenaan.",2025-08-07
Utusan Malaysia,Melaka United tetap buru ketiga terbaik Liga Super - Utusan Malaysia,https://www.utusan.com.my/nasional/2019/07/melaka-united-tetap-buru-ketiga-terbaik-liga-super/,2019-07-17,,"MELAKA – Melaka United mahu kekal fokus pada perlawanan terakhir Liga Super Sabtu ini biar pun peluang untuk menduduki tempat tiga teratas hampir tertutup selepas diikat PKNS FC 1-1 dalam aksi yang berlangsung di Stadium Hang Jebat, semalam.",2025-08-07
Utusan Malaysia,Zii Jia mudah lepasi halangan pertama di Australia,https://www.utusan.com.my/sukan/2022/11/zii-jia-mudah-lepasi-halangan-pertama-di-australia/,2022-11-16,,"PETALING JAYA: Jaguh perseorangan negara, Lee Zii Jia mudah melepasi halangan pertama kejohanan badminton Terbuka Australia selepas menumpaskan wakil tuan rumah, Rio Agustino 21-9, 21-11 di Sydney hari ini.

Diletak sebagai pilihan pertama kejohanan, Zii Jia perlu mara sekurang-kurangnya ke separuh akhir bagi memburu slot terakhir ke Jelajah Dunia Akhir di Bangkok bulan depan.

Pemain No. 2 dunia itu kini akan berdepan perseorangan meningkat naik dari China, Lu Guang Zu yang belum pernah menewaskannya dua pertemuan mereka.

Seorang lagi pemain profesional negara, Soong Joo Ven turut meneruskan cabaran apabila mengatasi pemain tuan rumah, Adam Dolman 21-12, 21-12 dalam tempoh 32 minit.

Pemain muda negara, Ng Tze Yong juga tidak menghampakan apabila mudah mengetepikan seorang lagi pemain tuan rumah, Jacob Schueller 21-13, 21-15.

Malang buat Cheam June Wei apabila langkahnya disekat pemain No. 20 dunia, Kenta Nishimoto dari Jepun 17-21, 14-21.

Dalam perseorangan wanita, Goh Jin Wei menjadi wakil tunggal negara berjaya meloloskan diri ke pusingan kedua setelah menumpaskan pemain India, Tanya Hemanth 21-15, 21-16.

S. Kisona sukar menyaingi pilihan ketiga kejohanan, Pornpawee Chochuwong dari Thailand, manakala sementara Soniia ditunjukkan jalan keluar oleh wakil Indonesia, Putri Kusuma Wardani.

Satu-satunya wakil Malaysia dalam acara beregu lelaki, iaitu Teo Ee Yi-Ong Yew Sin yang diletak sebagai pilihan keenam kejohanan melengkapkan hari cemerlang badminton negara apabila menyingkirkan pasangan Australia, Adam Jeffrey-Dylan Soedjasa 21-12, 21-15.",2025-08-07
Utusan Malaysia,"[VIDEO] Alif Ashraf dapat 'sentuhan' pelumba MotoGP, Moto3 - Utusan Malaysia",https://www.utusan.com.my/nasional/2019/09/video-alif-ashraf-dapat-sentuhan-pelumba-motogp-moto3/,2019-09-08,,"KUALA LUMPUR 8 Sept. – Pelumba Yamaha Motor Malaysia, Muhammad Alif Ashraf Tahiruddin, 17, menerima ‘sentuhan’ dua pelumba dunia semasa menjalani latihan di Tavullia, Itali, baru-baru ini. Pelumba MotoGP, Franco Morbidelli dan pelumba Moto3, Andrea Migno berkongsi teknik-teknik senaman di gimnasium sebelum memberi tunjuk ajar dengan simulator lumba diikuti kaedah lentur dan regangan Pilates pada hari pertama latihan.",2025-08-07
Utusan Malaysia,Tular video lelaki ‘moonwalk’ di jalan berlubang Bengaluru - Utusan Malaysia,https://www.utusan.com.my/nasional/2019/09/tular-video-lelaki-moonwalk-di-jalan-berlubang-bengaluru/,2019-09-03,,"NEW DEHLI 3 Sept. – Aksi rakaman seorang ‘angkasawan’ mendarat di Bengaluru bagi menggambarkan keadaan jalan yang rosak dan berlubang di bandar raya itu menjadi tular dalam laman sosial, sejak beberapa hari yang lalu. Video berdurasi 1.",2025-08-07
Utusan Malaysia,Ke mana pergi lepasan SPM? - Utusan Malaysia,https://www.utusan.com.my/berita/2022/08/ke-mana-pergi-lepasan-spm/,2022-08-10,,"PETALING JAYA: Sebanyak 328,700 atau 44.8 peratus daripada anggaran 733,000 rakyat Malaysia yang menganggur membabitkan pe­lajar lepasan Sijil Pelajaran Ma­laysia (SPM). Semakan data survei Tenaga Buruh 2021 oleh Jabatan Pe­rangkaan Malaysia itu turut menyenaraikan bilangan gra­­duan yang tidak bekerja se­ramai 92,300 orang diikuti le­pasan Penilaian Menengah Rendah (PMR) atau setaraf (69,400), pe­megang diploma (67,900) dan Ujian Pencapaian Sekolah Ren­dah (UPSR) serta lain-lain atau setaraf (52,700).",2025-08-07
Utusan Malaysia,Data eksport kukuhkan ringgit pada dagangan awal - Utusan Malaysia,https://www.utusan.com.my/nasional/2019/09/data-eksport-kukuhkan-ringgit-pada-dagangan-awal/,2019-09-05,,"KUALA LUMPUR 5 Sept. – Ringgit disebut harga pada paras lebih tinggi berbanding dolar AS semasa dagangan dibuka awal hari ini berikutan sentimen pasaran bagi mata wang tempatan meningkat dipacu kekukuhan data eksport negara. Pada 9.14 pagi, ringgit didagangkan pada 4.1930/1980 berbanding dolar AS daripada 4.2020/2050 semasa ditutup semalam. Seorang peniaga berkata eksport meningkat 1.7 peratus tahun ke tahun kepada RM87.",2025-08-07
Utusan Malaysia,Sanusi angkat sumpah Menteri Besar esok pagi?,https://www.utusan.com.my/nasional/2023/08/sanusi-angkat-sumpah-menteri-besar-esok-pagi/,2023-08-13,,"ALOR SETAR: Majlis pelantikan serta upacara mengangkat sumpah dan menandatangani surat sumpah Menteri Besar Kedah akan berlangsung pagi esok.

Majlis tersebut dijadualkan berlangsung di hadapan Sultan Kedah, Sultan Sallehuddin Sultan Badlishah kira-kira pukul 10 pagi di Balai Menghadap Besar Istana Anak Bukit.

Bagaimanapun, setakat ini tidak menyatakan siapa individu yang akan dilantik ke jawatan tersebut.

Sementara itu, sumber memaklumkan kepada Utusan Malaysia bahawa Setiausaha Kerajaan Negeri, Datuk Seri Norizan Khazali telah menghadap Sultan Sallehuddin di pejabat Sultan Kedah, pagi ini.

Difahamkan, Datuk Seri Muhammad Sanusi Md. Nor akan kekal menjadi Menteri Besar meskipun terdapat pihak tertentu yang membuat spekulasi kononnya beliau akan digantikan oleh Ahli Dewan Undangan Negeri (ADUN) Tokai, Datuk Dr. Mohd. Hayati Othman.

Kemungkinan untuk Muhammad Sanusi yang mempertahankan Dewan Undangan Negeri (DUN) Jeneri itu mengekalkan jawatan tersebut diperkuatkan lagi dengan jemputan sidang akhbar beliau di Pejabat Menteri Besar, Wisma Darul Aman pada pukul 11.30 pagi esok.

Sebelum ini, Setiausaha Agung Pas, Datuk Seri Takiyuddin Hassan turut mengumumkan keputusan parti itu untuk menamakan semula Muhammad Sanusi sebagai calon Menteri Besar sekiranya Perikatan Nasional (PN) menguasai Kedah.

Dalam pilihan raya negeri (PRN) yang berakhir semalam, PN yang diketuai Muhammad Sanusi mencatat kemenangan selesa di Kedah apabila menang di 33 daripada 36 DUN di negeri ini.",2025-08-07
Utusan Malaysia,Peniaga didenda RM90 maki pegawai kanan polis,https://www.utusan.com.my/nasional/2023/09/peniaga-didenda-rm90-maki-pegawai-kanan-polis/,2023-09-14,,"KUALA LUMPUR: Gara-gara memaki seorang pegawai kanan polis minggu lalu, seorang peniaga didenda RM90 oleh Mahkamah Majistret di sini hari ini selepas mengaku bersalah atas pertuduhan mengeluarkan kata-kata kesat terhadapnya.

Majistret Nurul Izzah Shaharuddin mendenda Sabindo Simon, 34, dan memerintahkan tertuduh dipenjara seminggu sekiranya gagal membayar denda tersebut.

Mengikut pertuduhan, lelaki itu didakwa berkelakuan tidak sopan dengan cara mengeluarkan kata-kata kesat kepada Deputi Superintendan Kenneth Oliver Samuel di sebuah pusat hiburan di Kepong, pada jam 12.10 pagi, 9 September lalu.

Pertuduhan dibuat di bawah Seksyen 14 Akta Kesalahan Kecil Tahun 1955 yang membawa hukuman maksimum denda RM100.

Timbalan Pendakwa Raya, Sheryn Yong Shi Yee memohon mahkamah menjatuhkan hukuman setimpal sebagai pengajaran.

Bagaimanapun, peguam dari Yayasan Bantuan Guaman Kebangsaan (YBGK), Ernie Ahmad merayu agar anak guamnya dikenakan hukuman minimum kerana mengaku kesal serta telah memohon maaf kepada pegawai polis berkenaan.",2025-08-07
Utusan Malaysia,Warga emas tangkap buaya seberat satu tan guna tali - Utusan Malaysia,https://www.utusan.com.my/luar-negara/2022/06/warga-emas-tangkap-buaya-seberat-satu-tan-guna-tali/,2022-06-26,,"BUTON: Seorang lelaki warga emas berjaya menangkap seekor buaya seberat satu tan secara berseorangan di Buton, Sulawesi Tenggara.

Buaya itu ditangkap selepas terkandas di kawasan kebun penduduk setempat berikutan banjir surut beberapa hari lalu.

Terdahulu, buaya itu dipercayai berenang ke kawasan kebun semasa banjir berlaku dan terkandas selepas air surut.

Lelaki warga emas yang mesra disapa Usman itu menceritakan, dia menangkap buaya itu dengan hanya menggunakan tali.

“Saya ternampak seekor buaya besar terkandas di kawasan kebun dan kebetulan saya membawa tali.

“Secara berhati-hati, saya mengikat bahagian ekor buaya itu pada pokok kelapa sebelum mengikat kepala dan bahagian lain,” katanya.

Penduduk kampung turut merakam aksi Usman dan dalam masa satu jam, buaya itu berjaya ditangkap sepenuhnya.

Buaya itu diukur sepanjang 4.3 meter dan seberat satu tan.

Jelas Usman, kawasan kebun itu terletak berhampiran Sungai Malaoge yang merupakan habitat haiwan pemangsa tersebut.

Seorang penduduk kampung, Izwar memberitahu, aksi Usman menangkap buaya tersebut ‘amat tenang’ dan kelihatan mudah.

“Tindakan pantas Usman menyelamatkan banyak nyawa kerana kami tidak tahu apa yang akan berlaku sekiranya buaya itu masih berada di kawasan kebun,” ujarnya.",2025-08-07
Utusan Malaysia,Bajet 2022:  'Bajet restorasi' pulihkan ekonomi negara - Utusan Malaysia,https://www.utusan.com.my/nasional/2021/10/bajet-2022-bajet-restorasi-pulihkan-ekonomi-negara/,2021-10-30,,"LIPIS: Bajet 2022 bertema Keluarga Malaysia, Makmur Sejahtera boleh dianggap sebagai ‘bajet restorasi’ bagi memulihkan semula sektor pembangunan dan sosioekonomi negara yang terkesan teruk akibat penularan Covid-19.

Menteri Besar, Datuk Seri Wan Rosdy Wan Ismail berkata, bajet mesra rakyat itu berupaya menjadi pemangkin pertumbuhan ekonomi negeri dan negara.

“Kita sedia maklum bahawa negara kita terkesan akibat penularan Covid-19 yang turut melibatkan pembangunan untuk rakyat di negeri ini.

“Bagi kerajaan negeri, saya ucap terima kasih kepada Kerajaan Persekutuan di mana sebagai contoh sebanyak RM450 juta telah diperuntukkan bagi program pemulihan alam sekitar.

“Kita boleh gunakan untuk pembangunan Tasik Chini yang terkesan sedikit akibat penerokaan tidak sihat dan kerajaan negeri telah ambil tindakan menghentikan kerja-kerja perlombongan dan sebagainya,” katanya selepas program penyampaian Bantuan Prihatin Pahang (BPP) di Dewan Laman Sejahtera Sungai Koyan di sini hari ini.

Turut hadi Timbalan Menteri Pembangunan Luar Bandar, Datuk Seri Abdul Rahman Mohamad; Pengerusi Jawatankuasa Kerajaan Tempatan dan Perumahan negeri, Datuk Abd. Rahim Muda; Ahli Parlimen Cameron Highlands, Ramli Mohd. Noor serta Pegawai Daerah Lipis, Datuk Mohd. Hafizi Ibrahim.

Menurut beliau, peruntukkan RM 2.5 bilion untuk pembangunan masyarakat luar bandar dengan pengkhususan sebanyak RM 1.3 bilion untuk Felda, RM495 juta kepada Felcra dan RM699 juta kepada Risda akan membantu pertumbuhan ekonomi masyarakat luar bandar dengan lebih pantas.

“Saya percaya peruntukan sebanyak RM2.5 bilion kepada Kementerian Luar Bandar turut akan dinikmati negeri ini kerana di Pahang, kita mempunyai tiga wilayah Felda, 22 buah kawasan Felcra dan hampir 20,000 pekebun kecil yang berdaftar di bawah Risda,” tambahnya.

Dalam perkembangan berkaitan, kata beliau,  kerajaan negeri turut teruja dengan peruntukan RM3.5 bilion bagi pembangunan infrastruktur di negara ini, termasuk projek Central Spine Road (CSR) yang  bermula di Kuala Pilah sehingga ke Kuala Krai yang merentasi negeri ini.

“Pada Oktober 2021, kita telahpun melancarkan Bentong Bypass yang menjadi sebahagian daripada CSR dari persimpangan Lebuh Raya Pantai Timur (LPT) 1,” katanya.",2025-08-07
Utusan Malaysia,"Tiada GST, Cukai Barangan Mewah diperkenal mulai tahun ini - PM - Utusan Malaysia",https://www.utusan.com.my/nasional/2023/02/tiada-gst-cukai-barangan-mewah-diperkenal-mulai-tahun-ini-pm/,2023-02-24,,"KUALA LUMPUR: Kerajaan masih belum bercadang melaksanakan cukai kepenggunaan berasas luas seperti Cukai Barang dan Perkhidmatan (GST).

Perdana Menteri, Datuk Seri Anwar Ibrahim berkata, kerajaan mengambil pendekatan lebih progresif sebagai langkah baharu meluaskan asas cukai kepada mereka yang mempunyai kemampuan.

“Dalam keadaan rakyat terbanyak masih susah, inflasi makanan lebih 5 peratus, kadar upah yang masih rendah, maka ternyata saat ini bukanlah ruang dan masa yang sesuai untuk memperkenal dan melaksanakannya,” katanya ketika membentangkan Bajet 2023 di Dewan Rakyat hari ini.

Sebaliknya katanya, kerajaan bercadang untuk memperkenalkan Cukai Barangan Mewah mulai tahun ini dengan had nilai tertentu mengikut jenis barang mewah.

“Antaranya jam tangan mewah dan barangan fesyen mewah dan segala yang mewah, semua harus dicukai,” katanya.

Selaras amalan terbaik antarabangsa, katanya, kerajaan juga akan mengkaji untuk memperkenalkan Cukai Keuntungan Modal bagi pelupusan saham tidak tersenarai oleh syarikat mulai tahun 2024 pada kadar yang rendah.

“Kerajaan akan mengadakan sesi libat urus bersama pihak berkaitan untuk meneliti perincian cadangan ini,” katanya.",2025-08-07
Utusan Malaysia,MKN digesa jelas punca tangguh kongres PKR - Utusan Malaysia,https://www.utusan.com.my/berita/2021/06/mkn-digesa-jelas-punca-tangguh-kongres-pkr/,2021-06-06,,"PETALING JAYA: Keputusan Majlis Keselamatan Negara (MKN) menangguhkan Kongres Nasional Tahunan Keadilan Ke-15 yang sepatutnya berakhir hari ini menimbulkan persoalan. Ini berikutan orang ramai menganggap penangguhan itu bermotif politik bagi menghalang Presiden PKR, Datuk Seri Anwar Ibrahim berucap dalam penggulungan kongres berkenaan.",2025-08-07
Utusan Malaysia,Miera Leyana bakal timang anak kedua - Utusan Malaysia,https://www.utusan.com.my/gaya/hiburan/2024/04/miera-leyana-bakal-timang-anak-kedua/,2024-04-01,,"KUALA LUMPUR : Meskipun sebelum ini isu rumah tangganya menjadi bahan bualan ramai, pelakon, Miera Leyana bagaimanapun tetap tenang dengan mendedahkan bahawa kini sedang menghitung hari untuk melahirkan anak keduanya.

Perkara tersebut dikongsikan Miera sendiri menerusi akaun Instagramnya semalam.

Menerusi hantaran yang dimuat naik, Miera dan suami dipercayai mengadakan majlis ‘baby shower’ untuk meraikan anak kedua mereka yang bakal dilahirkan tidak lama lagi.

Ujar Miera menerusi hantaran tersebut, dia kini sedang menghitung hari untuk bersalin dan pada masa yang sama sangat bersyukur dikurniakan zuriat yang kedua ini.

“Masyaallah tabarakallah, sometimes you pray for a miracle, and Allah gives you two. (Adakala kita meminta satu keajaiban tetapi Allah mengurniakan kita dua),”katanya.

Menjengah di ruangan komen, rata-rata rakan selebriti dan netizen mengucapkan tahniah buat Miera dan suami.

Sekadar info, Miera mendirikan rumah tangga bersama Rosland pada 25 Julai 2020.",2025-08-07
