News_Source,Title,Source_URL,Publish_Date,Category,Summary,Scrape_Date
Utusan Malaysia,"BN, PN pamer saingan di Sungai Panjang - Utusan Malaysia",https://www.utusan.com.my/nasional/2023/07/bn-pn-pamer-saingan-di-sungai-panjang/,2023-07-29,,"SABAK BERNAM: Pertembungan antara gabungan Barisan Nasional dan Pakatan Harapan (BN-PH) dengan Perikatan Nasional (PN) di Dewan Undangan Negeri (DUN) N.03 Sungai Panjang dijangka sengit apabila masing-masing membawa rombongan besar menemani calon ke Pusat Penamaan Calon dekat Dewan Sri Bernam.

BN menamakan penyandangnya, Datuk Mohd. Imran Tamrin sementara PN pula mengenengahkan Mohd. Rezali Saari sebagai calon dan masing-masing sampai di Pusat Penamaan Calon pada pukul 9.15 dan 9.00 pagi bagi mengesahkan perebutan kerusi berkenaan.

Mohd. Imran tadi tiba bersama rombongan diketuai Pengarah Pilihan Raya DUN Sungai Panjang, Datuk Seri Jamal Md. Yunos bersama pencadang dan penyokongnya, Timbalan Ketua Bahagian UMNO Sungai Besar, Mardi Sukir dan Ketua Cabang PKR Sungai Besar, Azhar Achil.

Sementara Mohd. Rezali pula tiba bersama pencadang dan penyokongnya iaitu Ketua Cawangan Pas Parit 13, Mohd. Saberi Awang yang merupakan Pengarah Pilihan Raya DUN Sg. Panjang dan Ahli Jawatankuasa Pas Kawasan Sungai Besar, Mohd. Maksom Ramli.

Sehingga pukul 10.00 pagi tadi, tiada calon lain atau bebas tampil di Dewan Seri Bernam bagi menyertai Pilihan Raya Negeri (PRN) Selangor di DUN Sungai Panjang.

Mohd. Imran kali pertama memenangi kawasan itu pada Pilihan Raya Umum Ke-14  (PRU14) selepas penyandang terdahulu Datuk Dr. Budiman Mohd. Zohdi tidak mempertahankan kerusi itu lagi.

Beliau menang dengan memperoleh 10,530 undi, sekali gus menewaskan calon Pakatan Harapan (PH), Mariam Abdul Rashid (8,446 undi) dan Mohd Razali (6,999) undi.

Untuk rekod, DUN Sungai Panjang mempunyai seramai 40,786 jumlah pengundi meningkat sekitar 500 pengundi berbanding PRU15.",2025-08-11
Utusan Malaysia,"Kad warga asing, kenapa GRS diam? - Wirawati Warisan - Utusan Malaysia",https://www.utusan.com.my/terkini/2022/02/kad-warga-asing-kenapa-grs-diam-wirawati-warisan/,2022-02-11,,"KOTA KINABALU: Wirawati Parti Warisan (Warisan) mempertikai cadangan kerajaan untuk mengeluarkan kad warga asing di Sabah.

Timbalan Ketua Wirawati, Jo-Anna Sue Henley Rampas berkata, sebelum ini, Gabungan Rakyat Sabah (GRS) membantah habis-habisan cadangan memberikan pas sementara Sabah (PSS) kepada warga asing namun sekarang mereka membisu apabila Kerajaan Persekutuan bercadang mengeluarkan dokumen sama.

Namun, timbul persoalan sama ada kad itu membolehkan warga asing memperoleh kewarganegaraan melalui proses naturalisasi atau sebaliknya.

“Apakah pendirian GRS tentang pemberian kad warga asing sebagai dokumen pengenalan diri bagi warga asing yang tinggal lama di Sabah?

“Semasa Pilihan Raya Negeri Ke-16 (PRN-16) lalu, GRS selaku pembangkang pada masa itu memberi jaminan kepada rakyat Sabah bahawa kumpit atau pendatang asing tanpa izin (PATI) akan segera dihantar pulang ke negara asal jika mereka diberi mandat menjadi kerajaan.

“Tapi sehingga sekarang isu PATI masih berleluasa. Masih ramai PATI yang berada di sekeliling kita sama ada di bandar mahupun di kampung. Sudah lebih setahun sejak PRN Sabah, rakyat masih menunggu dan tertanya-tanya mengapa isu PATI ini masih belum ditangani seperti dijanjikan,” katanya dalam satu kenyataan.

Jo-Anna juga meminta Ketua Menteri, Datuk Seri Hajiji Noor menyatakan pendirian kerajaan negeri mengenai cadangan pengeluaran kad warga asing itu.

“Situasi yang berlaku sekarang ibaratnya lain yang dipesan, lain yang sampai”, katanya.

Semasa pemerintahan Warisan, Kementerian Dalam Negeri dan kerajaan Sabah pada masa itu mencadangkan pemberian PSS kepada warga asing yang memegang kad IMM13, Kad Burung-Burung dan Sijil Banci.

Namun, cadangan berkenaan mendapat tentangan hebat pembangkang dan akhirnya pemberian PSS dibatalkan.

Semalam, Menteri Dalam Negeri, Datuk Seri Hamzah Zainuddin mengumumkan cadangan memberi kad warga asing kepada warga asing tiada dokumen pengenalan diri yang sudah lama menetap di Sabah.

Beliau turut menegaskan kad berkenaan bukanlah pemberian kerakyatan atau status penduduk tetap, sebaliknya untuk mengetahui keberadaan golongan terbabit di Sabah.",2025-08-11
Utusan Malaysia,Sanusi ramal PH-BN bakal ‘bercerai’,https://www.utusan.com.my/nasional/2023/02/sanusi-ramal-ph-bn-bakal-bercerai/,2023-02-08,,"ALOR SETAR: ‘Perkahwinan’ antara Pakatan Harapan (PH) dan Barisan Nasional (BN) yang membentuk Kerajaan Persekutuan ketika ini dijangka tidak bertahan lama dan bakal berakhir dengan kegagalan. Ketua Pengarah Pilihan Raya Pas, Datuk Seri Muhammad Sanusi Md. Nor berkata, beliau menjangkakan kerjasama itu akan berakhir dengan ‘penceraian’ disebabkan kesukaran dihadapi kedua-dua pihak untuk mempertahankannya. “Sama ada talak tiga, dua atau satu, saya harap disegerakanlah.",2025-08-11
Utusan Malaysia,Kerajaan negeri pertimbang kentoi maskot Tahun Melawat Perlis,https://www.utusan.com.my/berita/2023/07/kerajaan-negeri-pertimbang-kentoi-maskot-tahun-melawat-perlis-2024/,2023-07-12,,"KANGAR: Kerajaan negeri pertimbang cadangan beruk kentoi atau nama saintifiknya macaca arctoides menjadi maskot Tahun Melawat Perlis 2024-2025.

Bercakap kepada Utusan Malaysia , Pengerusi Jawatankuasa Pelancongan negeri, Wan Badariah Wan Saad berkata, beliau sudah memberi cadangan kepada Jawatankuasa Induk Tahun Melawat Perlis supaya beruk kentoi dijadikan sebagai maskot.

Katanya, seperti sedia maklum, beruk kentoi sudah cukup sinonim dan ikonik dengan negeri ini.

“Saya sudah beri cadangan kepada Jawatankuasa Induk Tahun Melawat Perlis supaya menjadikan beruk kentoi ini sebagai maskot Tahun Melawat Perlis 2024-2025.

“Insya-Allah dalam masa terdekat kita akan putuskan perkara ini,” katanya.

Baru-baru ini, Utusan Malaysia melaporkan beruk kentoi atau nama saintifiknya macaca arctoides yang hanya ditemukan di negeri ini wajar disaran menjadi maskot Tahun Melawat Perlis 2024-2025.

Penyelidik beruk kentoi yang juga pengasas Perlis Nature & Wildlife, Syamil Abd. Rahman dilaporkan berkata, Perlis yang sememangnya menjadikan keindahan alam serta kekayaan biodiversitinya sebagai produk pelancongan dan pemilihan beruk kentoi sebagai maskot dilihat bertepatan dengan kempen promosi Tahun Melawat Perlis.

Menurut beliau, penduduk di negeri ini wajar berbangga kerana spesies ikonik itu jarang ditemukan di tempat lain dan semua pihak perlu mempunyai kesedaran menjaga kelestrian habitat hidupan liar secara bersama untuk memastikan spesies ini tidak pupus bagi tatapan generasi seterusnya.

Sebagai rekod, beruk kentoi hanya dapat ditemukan dengan populasi yang banyak di Wang Kelian sekali gus menjadikan spesies primat berkenaan endemik dan tidak ditemui di mana-mana tempat lain.

Kentoi mula disahkan penemuannya pada tahun 1992 oleh penyelidik WWF dan sejak itu ia tidak diberi kajian khusus selama hampir 27 tahun namun populasinya dilihat stabil kerana tidak berlaku fragmentasi habitat secara berleluasa.

Beruk kentoi mempunyai ciri-ciri unik dan tersendiri dengan wajah berwarna merah, berbulu tebal serta banyak menghabiskan masa di atas tanah untuk sering dilihat berkeliaran mencari makanan di kawasan tumpuan pelancong, Wang Kelian View Point.",2025-08-11
Utusan Malaysia,Polis siasat perhimpunan desak KP SPRM ditahan - Utusan Malaysia,https://www.utusan.com.my/terkini/2022/01/polis-siasat-perhimpunan-desak-kp-sprm-ditahan/,2022-01-14,,"PETALING JAYA: Polis sedang mengumpul maklumat berhubung poster perhimpunan yang tular dalam media sosial bagi mendesak Ketua Pesuruhjaya Suruhanjaya Pencegahan Rasuah Malaysia (SPRM), Tan Sri Azam Baki ditahan dan agensi itu dirombak.

Poster berkenaan juga mendakwa akan mengadakan satu perhimpunan di ibu negara pada 22 Januari nanti.

Ketua Polis Kuala Lumpur, Datuk Azmi Abu Kassim berkata, pihaknya ketika ini sedang mengumpul maklumat bagi mendapatkan pengesahan berhubung dakwaan berkenaan.

“Siasatan sedang dijalankan, saya baru terima maklumat mengenai perkara itu. Saya belum dapat memberi pengesahan pihak yang tularkan poster itu dan sama ada perhimpunan itu akan diadakan atau sebaliknya,” katanya ketika dihubungi hari ini.

Terdahulu, aktivis sosial, Adam Adli Abd Halim antara yang memuatnaik poster itu di Twitter dengan hashtag (tanda pagar) #TangkapAzamBaki.",2025-08-11
Utusan Malaysia,Kemenangan Altimet bukti kepercayaan terhadap anak seni,https://www.utusan.com.my/berita/2023/08/kemenangan-altimet-bukti-kepercayaan-terhadap-anak-seni/,2023-08-14,,"KUALA LUMPUR: Penerbit dan pengarah, Datuk Jurey Latiff Rosli menyifatkan kemenangan komposer dan penyanyi rap, Altimet dalam pilihan raya negeri (PRN) lalu membuktikan kepercayaan rakyat terhadap anak seni. Altimet atau nama sebenar­nya Syed Ahmad Abdul Rahman Alhadad, 44, yang mewakili Pa­katan Harapan (PH) menang di kerusi Dewan Undangan Ne­geri (DUN) Lembah Jaya dengan meraih 26,298 undi mengatasi pencabarnya dari Perikatan Nasional (PN), Sharifah Haslizah Syed Ariffin yang memperoleh 19,620 undi.",2025-08-11
Utusan Malaysia,Ladang ganja: Bekas diplomat berstatus Datuk dibebaskan - Utusan Malaysia,https://www.utusan.com.my/nasional/2022/05/ladang-ganja-bekas-diplomat-berstatus-datuk-dibebaskan/,2022-05-29,,"PETALING JAYA: Seorang bekas diplomat yang ditahan bersama anak lelakinya kerana didakwa menanam ganja di Janda Baik, Pahang, dibebaskan semalam.

Pembebasan itu selepas polis gagal mendapatkan reman kali kedua terhadap bekas diplomat berkenaan daripada Mahkamah Majistret Bentong.

Peguamnya, Tan Sri Muhammad Shafee Abdullah berkata, Majistret Shahrul Ekhsan Hasim tidak membenarkan permohonan reman kali kedua dibuat polis.

“Ini selepas beliau berpuas hati, antara lain tiada bukti untuk mengaitkan individu berkenaan dengan apa-apa kesalahan,” katanya di sini semalam.

Bekas diplomat berusia 78 tahun yang juga bekas Duta Malaysia ke Indonesia ditahan pada 21 Mei lalu dan direman selama tujuh hari.

Media sebelum ini melaporkan beliau yang berstatus Datuk diberkas polis selepas disyaki menanam dan memiliki ladang pokok ganja membabitkan hampir 100 batang pokok terlarang itu di kediamannya di Janda Baik, Pahang.

Dia direman sehingga 28 Mei dan disiasat mengikut Seksyen 39B, Seksyen 6B dan Seksyen 6 Akta Dadah Berbahaya 1952.

Turut ditahan anak lelakinya berusia 50-an yang ditahan di Shah Alam, Selangor.",2025-08-11
Utusan Malaysia,"Sabah mundur, dianak tiri sejak pembentukan Malaysia-Wira Warisan - Utusan Malaysia",https://www.utusan.com.my/berita/2021/10/sabah-mundur-dianak-tiri-sejak-pembentukan-malaysia-wira-warisan/,2021-10-25,,"KOTA KINABALU: Sekiranya Perjanjian Malaysia 1963 (MA63) dipatuhi, Sabah pasti tidak semundur sekarang dan lebih maju berbanding negeri-negeri lain di Semenanjung Malaysia.

Itu pandangan Ketua Wira Parti Warisan Sabah (Warisan), Datuk Mohd. Azis Jamman mengenai keadaan pembangunan Sabah yang masih jauh ketinggalan.

Bercakap kepada Utusan Malaysia , Mohd. Azis berkata, kerajaan Persekutuan menganak-tirikan Sabah sejak Malaysia mula dibentuk kerana MA63 yang ditandatangani tidak pernah ditunaikan.

Perjanjian itu seharusnya meletakkan kedudukan Sabah, Sarawak dan Semenanjung Malaysia sebagai rakan sekutu namun, ia tidak dilaksanakan.

Jika ia dipenuhi, seharusnya peruntukan pembangunan untuk Sabah dan Sarawak sama dengan Semenanjung Malaysia.

Misalnya, peruntukan pembangunan RM300 juta maka, RM300 juta itu harus dibahagi sama rata antara Sabah, Sarawak dan Semenanjung Malaysia dan bukannya RM300 juta itu dibahagikan sama rata bagi semua negeri-negeri di Semenanjung Malaysia, Sabah dan Sarawak.

“Begitulah perjanjian yang ditandatangani. Jika kerajaan Persekutuan tidak setuju tentang perkara ini, saya yakin pembentukan Malaysia tidak akan berlaku.

“Dalam MA63 juga termaktub 20 Perkara yang harus dipatuhi kerana ia merupakan hak Sabah dan Sarawak.

“Semasa Pakatan Harapan memerintah, 17 Perkara telah dipersetujui dan masih berbaki empat Perkara termasuk isu royalti minyak dan bayaran tunai petroleum, Akta Laut dan Wilayah 2012 (Akta 750) dan Akta Pelantar Benua 1966 (Akta 83),” katanya.

Ahli Parlimen Sepanggar ini berkata, jika 40 peratus hasil yang dikutip daripada Sabah dikembalikan seperti dinyatakan dalam MA63, sudah pasti Sabah kini sudah jauh lebih membangun.

Justeru itu katanya, semua pemimpin Sabah harus ketepikan ideologi politik masing-masing untuk memastikan tuntutan dalam MA63 dipenuhi.

Katanya, semua pemimpin Sabah perlu sepakat untuk menuntut kerajaan Persekutuan supaya memenuhi hak-hak Sabah seperti terkandung dalam MA63.

Dalam Rancangan Malaysia Ke-12 (RMK-12), Sabah dan Sarawak antara enam negeri diberi tumpuan dalam pembangunan.

Pada 23 Oktober lalu, Perdana Menteri, Datuk Seri Ismail Sabri Yaakob sekali lagi menyatakan pembangunan di negeri-negeri kurang membangun akan terus diberi keutamaan agar kemakmuran ekonomi dapat dinikmati secara adil dan saksama.

Untuk itu, sekurang-kurangnya 50 peratus daripada keseluruhan perutukan pembangunan asas Persekutuan dalam RMK-12 akan diagihkan kepada enam negeri ini melibatkan penyediaan infrastruktur asas, pendigitalan, pendidikan, perkhidmatan penjagaan kesihatan dan pembangunan ekonomi.",2025-08-11
Utusan Malaysia,Luqman sah beraksi pada Liga Belgium - Utusan Malaysia,https://www.utusan.com.my/nasional/2019/09/luqman-sah-beraksi-pada-liga-belgium/,2019-09-20,,"KUALA LUMPUR – Pemain sensasi bawah 19 tahun negara (B-19), Luqman Hakim Shamsudin akan berkelana ke Eropah selepas menandatangani kontrak selama lima tahun bersama kelab Liga Divisyen 1 Belgium, KV Kortrijk semalam. Perkara tersebut diumumkan pada satu sidang akhbar yang dihadiri Menteri Belia dan Sukan, Syed Saddiq Syed Abu Bakar dan pemilik kelab berkenaan, Tan Sri Vincent Tan di Kuala Lumpur semalam.",2025-08-11
Utusan Malaysia,Bazar Ramadan Taman Cempaka tetap jadi tumpuan,https://www.utusan.com.my/nasional/2024/03/bazar-ramadan-taman-cempaka-tetap-jadi-tumpuan/,2024-03-14,,"MELAKA: Jika di Kuala Lumpur, Bazar Ramadan Jalan Raja Alang sudah pasti menjadi tumpuan orang ramai setiap kali tibanya bulan puasa. Di Melaka, Bazar Ramadan Taman Cempaka yang sudah berusia 30 tahun paling mencuri tumpuan masyarakat berbilang kaum termasuk pelancong, untuk mencari pelbagai jenis juadah berbuka. Malah, ada yang menganggap tidak sempurna jika tidak menjejakkan kaki di bazar itu, jika berkesempatan berkunjung ke Melaka semasa Ramadan.",2025-08-11
Utusan Malaysia,"Perantau balik kampung, lupakan sementara gajet",https://www.utusan.com.my/rencana/forum/2024/04/perantau-balik-kampung-lupakan-sementara-gajet/,2024-04-04,,"SAUDARA PENGARANG, HARI Raya Aidilfitri merupakan peristiwa yang dinanti-nantikan oleh semua umat Islam di seluruh dunia selepas menunaikan ibadah puasa selama sebulan. Bagi para perantau, pulang ke kampung halaman adalah satu kebahagiaan yang tidak terhingga. Ia bukan sekadar mengeratkan hubungan keluarga, tetapi juga memperkukuhkan ikatan sosial dalam masyarakat. Setiap tahun, berjuta perantau akan pulang ke kampung halaman untuk menyambut Hari Raya Aidilfitri bersama keluarga tercinta.",2025-08-11
Utusan Malaysia,"Lelaki Thailand di denda RM20,000 seludup petrol",https://www.utusan.com.my/nasional/2023/10/lelaki-thailand-di-denda-rm20000-seludup-petrol/,2023-10-25,,"PASIR MAS: Seorang lelaki warga Thailand didenda RM20,000 selepas mengaku bersalah di Mahkamah Sesyen disini hari ini atas pertuduhan menyeludup minyak petrol pada 20 Julai lalu.

Tertuduh yang berusia 32 tahun itu membuat pengakuan tersebut selepas pertuduhan terhadapnya dibacakan oleh jurubahasa di hadapan Hakim Badrul Munir Mohd. Hamdyz

Mengikut pertuduhan, lelaki itu didakwa memiliki barang kawalan yang juga merupakan barang berjadual iaitu petrol sebanyak 118 liter dalam keadaan yang menimbulkan syak munasabah.

Perbuatan itu melanggar Seksyen 21 Akta Bekalan 1961 yang turut dibaca bersama Peraturan 3 (1) Peraturan-Peraturan Kawalan Bekalan 1974.

Kesalahan tersebut dilakukan olehnya semasa melalui Sekat Pintas di Serongga, Rantau Panjang pada pukul 1.20 petang, 20 Julai lalu selpas ditahan oleh anggota Pasukan Gerakan Am (PGA).

Pendakwaan dilakukan oleh Pegawai Pendakwa Muhammadi Iman Masjuri sementara tertuduh diwakili Ridzuan Muhamad.

Muhammadi Iman semasa penghujahan hukuman menyatakan, penyelewengan, penyeludupan dan ketirisan barang kawalan adalah isu serius yang menjadi perhatian kerajaan Malaysia.

“Minyak petrol merupakan minyak yang disubsidi oleh Kerajaan Malaysia untuk dinikmati khas buat rakyat Malaysia. Kerajaan berbelanja bilion ringgit untuk memberi subsidi bagi kegunaan rakyat Malaysia,” katanya.

Mahkamah kemudian menerima hujah pendakwaan untuk memohon supaya kenderaan tertuduh dilucutkan kerana telah digunakan untuk aktiviti penyeludupan.",2025-08-11
Utusan Malaysia,"40 emas sasaran sederhana, realistik",https://www.utusan.com.my/sukan/2023/05/40-emas-sasaran-sederhana-realistik/,2023-04-30,,"KUALA LUMPUR: Dengan mengambil kira 65 peratus atlet yang dihantar ke Sukan SEA 2023 di Kemboja terdiri adalah muka baharu, sasaran 40 pingat emas, 37 perak dan 64 gangsa dianggap realistik, kata Menteri Belia dan Sukan, Hannah Yeoh.

Tegasnya, misi kontinjen negara pada temasya 5-17 Mei itu adalah memburu emas, namun dalam masa sama mengete­ngahkan seberapa ramai atlet muda untuk bersaing di peringkat tertinggi di Asia Tenggara.

Sasaran 40 emas hanya satu lebih daripada pungutan 39 emas yang diraih di Vietnam tahun lalu.

“Saya akui sasaran pingat memang penting tetapi itu bukanlah satu-satunya kayu pe­ngukur menentukan sama ada misi kita ke Kemboja berjaya atau sebaliknya.

“Banyak perkara dan aspek sudah kita perhalusi sebelum menetapkan sasaran pingat untuk kontinjen negara.

“Sasaran ditetapkan kali ini amat realistik, seiring keputusan Majlis Olimpik Malaysia (MOM) dan MSN (Majlis Sukan Negara) menyenaraikan hampir 65 peratus atlet yang bakal membuat kemunculan pertama di pentas Sukan SEA.

“Oleh itu, sasaran ditetapkan adalah 40 emas, 37 perak dan 64 gangsa,” katanya pada Majlis Penyerahan Jalur Gemilang Kontinjen Malaysia ke Sukan SEA ke-32 di Bukit Jalil semalam.

Pada edisi terakhir di Hanoi tahun lalu, Malaysia melepasi sasaran 36 pingat emas dengan mengakhiri saingan di kedudukan keenam keseluruhan apabila mengutip 39 pingat emas, 45 perak dan 90 gangsa namun, itu pencapaian terburuk kontinjen negara sejak 1983.

Kata Hannah, sasaran tersebut dibuat selepas MSN dan MOM mengadakan sesi libat urus bersama semua persa­tuan sukan kebangsaan yang bertanding.

Sasaran itu mengambil kira keputusan negara tuan rumah tidak menyenaraikan 57 acara yang dipertandingkan dalam Sukan SEA 2021 yang menyaksikan kontinjen negara kehila­ngan 18 pingat emas, 16 Perak dan 30 gangsa.",2025-08-11
Utusan Malaysia,"Perkhidmatan tergendala, Rapid Bus mohon maaf",https://www.utusan.com.my/nasional/2022/03/perkhidmatan-tergendala-rapid-bus-mohon-maaf/,2022-03-31,,"PETALING JAYA: Rapid Bus Sdn. Bhd. (Rapid Bus) memohon maaf atas masalah operasi yang berlaku di depot Batu Caves, Gombak, dekat sini, menyebabkan perkhidmatan bas bagi koridor Damansara, Jalan Ipoh dan Jalan Pahang tergendala buat sementara waktu pagi ini

Rapid Bus dalam satu kenyataan memaklumkan, perkhidmatan bas beroperasi secara biasa pada pukul 8.45 pagi selepas dipulihkan secara berkala seawal pukul 7.08 pagi tadi.

“Siasatan dalaman dilakukan serta merta bagi mengenal pasti punca kejadian agar boleh mengurangkan risiko ia berulang di masa hadapan.

“Para penumpang yang terlibat dan mengalami kelewatan urusan masing masing akibat kesulitan ini diminta menghubungi Rapid KL bagi tujuan pemulihan perkhidmatan,” katanya.

Rapid Bus menasihatkan para penumpang mendapatkan maklumat terkini mengenai operasi perkhidmatan bas Rapid KL di laman media sosial Rapid KL serta aplikasi PULSE di telefon pintar.",2025-08-11
Utusan Malaysia,Suri rumah digalak carum Perkeso - Utusan Malaysia,https://www.utusan.com.my/nasional/2023/02/suri-rumah-digalak-carum-perkeso/,2023-02-23,,"SHAH ALAM: Sehingga kini hanya sekitar 6,000 suri rumah mendaftar sebagai pencarum Pertubuhan Keselamatan Sosial (Perkeso) melalui Skim Keselamatan Sosial Suri Rumah (SKSSR), malah kurang 1,000 orang yang sudah mendaftar di Selangor.

Justeru, masyarakat disarankan mendapatkan perlindungan melalui skim tersebut yang menyediakan faedah seperti  hilang upaya kekal, perubatan dan pemulihan, elaun keuzuran, bantuan dialisis, pencen penakat dan pengurusan jenazah.

Skim tersebut ditawarkan kepada semua suri rumah berusia bawah 55 tahun dan menguruskan rumah tangga sepenuh masa atau separuh masa, serta berkahwin atau bujang, layak untuk menyertai skim itu, dengan caruman RM120 bagi tempoh 12 bulan, yang dibayar secara lebih awal.

Menurut Pengarah Perkeso Selangor, Ismail Abi Hashim berkata, golongan suri rumah separuh masa dan yang berkerjaya diharap mendapatkan maklumat berhubung perkara tersebut dengan Perkeso.

“Sekurang-kurangnya jika berlaku masalah kesihatan mereka akan mendapat bantuan daripada Perkeso melalui SKSSR ini. Manfaat disebabkan kematian turut disediakan.

“Seramai 800 suri rumah di negeri ini telah mendaftar secara sukarela bagi mendapat manfaat kesihatan di bawah skim tersebut,” katanya ketika ditemui selepas Majlis Perasmian Penutup Program Kerjaya Graduan Anjuran Perkeso Selangor dan Perpustakaan Tun Abdul Razak oleh Naib Canselor UiTM Profesor Datuk Dr. Roziah Mohd Janor, hari ini.

Beliau memaklumkan, program tersebut membolehkan orang ramai mencari 5,000 peluang pekerjaan yang disediakan.

Sementara itu Roziah berkata, selain siswazah UiTM, penduduk sekitar Shah Alam turut boleh mencari pekerjaan pada program tersebut.

“Seramai 26 orang telah ditawarkan bekerja oleh syarikat yang menyertai program ini. Manakala seramai 111 pencari kerja mendapat temuduga kedua di ibu pejabat syarikat-syarikat yang terlibat,” ujarnya.",2025-08-11
Utusan Malaysia,Olimpik Los Angeles buka tirai - Utusan Malaysia,https://www.utusan.com.my/lipatan-sejarah/2021/07/olimpik-los-angeles-buka-tirai/,2021-07-30,,"Pada 30 Julai 1984 , Utusan Malaysia melaporkan Sukan Olimpik 1984 dirasmikan di tengah-tengah keriuhan lagu rancak dan tepuk sorak yang tidak putus-putus daripada lebih 90,000 orang penonton di Coliseum Los Angeles, Amerika Syarikat.

Kontinjen Malaysia yang muncul di barisan ke-77 dalam perbarisan pembukaan diketuai penembak kebangsaan, Sabiamad Abdul Ahad sebagai pembawa bendera. Malaysia menghantar dua atlet olahraga iaitu B. Rajkumar dan Nordin Jadi, Helen Chow (renang), Rosman Alwi (lumba basikal) dan pasukan hoki kebangsaan.

ANTARA PERISTIWA LAIN YANG MENARIK

Dapatkan maklumat lanjut di Pusat Maklumat dan Arkib Media Mulia Sdn Bhd.",2025-08-11
Utusan Malaysia,Pelan pembangunan komprehensif Orang Asli dimuktamad - Utusan Malaysia,https://www.utusan.com.my/terkini/2021/07/pelan-pembangunan-komprehensif-orang-asli-dimuktamad/,2021-07-23,,"PUTRAJAYA: Pelan Pembangunan masyarakat Orang Asli komprehensif sedang dimuktamadkan untuk meningkatkan pembangunan sosioekonomi masyarakat itu.

Menteri di Jabatan Perdana Menteri (Ekonomi), Datuk Seri Mustapa Mohamed berkata, kerajaan menggubal dasar dan melaksanakan program serta projek pembangunan untuk masyarakat tersebut bagi meningkatkan taraf hidup mereka.

Walau bagaimanapun katanya, pada masa ini, masyarakat itu masih lagi ketinggalan dari segi pembangunan sosioekonomi yang mana pada 2019, indeks kemiskinan dalam kalangan Orang Asli adalah kira-kira 33.6 peratus.

“Tahap pendidikan dalam kalangan Orang Asli yang rendah mengurangkan mobiliti sosial dan kebolehpasaran kumpulan ini.

“Infrastruktur asas yang tidak mencukupi, kekurangan ameniti dan perkhidmatan seperti jalan perhubungan, bekalan elektrik, bekalan air terawat dan telekomunikasi menjejaskan kesejahteraan komuniti ini,” katanya dalam kenyataan hari ini.

Terdahulu, Mustapa mempengerusikan sesi  ‘Poverty Circle’ atau Kumpulan Pemikir Mengenai Kemiskinan yang membincangkan secara khusus mengenai isu-isu berkaitan pembangunan masyarakat Orang Asli.

Perbincangan tersebut dihadiri 35 wakil daripada pihak kerajaan, pihak berkuasa koridor, sektor swasta, ahli akademik, Pertubuhan Masyarakat Sivil (CSO) serta wakil masyarakat Orang Asli bertujuan berkongsi amalan terbaik dalam menangani isu kemiskinan dalam masyarakat itu menggunakan pendekatan keseluruhan negara melibatkan semua  pihak berkepentingan.

Sesi pertama Poverty Circle diadakan pada 1 Julai lalu membincangkan mengenai data e-Kasih dan perkongsian maklumat model pelaksanaan program tanggungjawab sosial korporat MyKasih yang dilaksanakan Dialog Group.

Menurut Mustapa, dua kertas dibentangkan pada sesi perbincangan itu iaitu status dan Pelan Pembangunan Masyarakat Orang Asli oleh Jabatan Kemajuan Orang Asli (JAKOA) dan tanggungjawab sosial korporat (CSR) Pusat Pendidikan Komuniti  UKM-CIMB Islamic PosGob, Gua Musang, Kelantan oleh Pusat Transformasi Komuniti Universiti (UCTC), Universiti Kebangsaan Malaysia (UKM).

Katanya, perbincangan tersebut menyentuh aspek keperluan data yang tepat berkaitan dengan insiden kemiskinan dalam kalangan masyarakat Orang Asli, Pelan Pembangunan Orang Asli holistik dan kesungguhan dalam melaksanakan program pembangunan  masyarakat itu bagi memastikan pembangunan mampan.

Mengulas lanjut, Mustapa berkata, isu berkaitan pembangunan tanah Orang Asli juga menjejaskan sosioekonomi mereka.

“Pembangunan Orang Asli juga harus merentasi kementerian, bukan hanya bergantung Jabatan Kemajuan Orang Asli (JAKOA) dan Kementerian Pembanguan Luar Bandar (KPLB).

“Dalam Rancangan Malaysia Kedua Belas (RMKe-12), kesejahteraan masyarakat Orang Asli akan dipertingkat bagi memastikan komuniti tersebut boleh menikmati  pembangunan sosioekonomi negara dengan tumpuan kepada pendidikan, usaha mengurangkan kemiskinan serta menyediakan infrastruktur, kemudahan dan perkhidmatan asas yang lebih baik,” katanya.",2025-08-11
Utusan Malaysia,"Tolak tawaran, saya kena sayang diri sendiri dulu - Karl Syafek - Utusan Malaysia",https://www.utusan.com.my/gaya/2021/12/tolak-tawaran-saya-kena-sayang-diri-sendiri-dulu-karl-syafek/,2021-12-01,,"KUALA LUMPUR : Pengacara dan pelakon, Karl Syafek, 41, mengaku terpaksa menolak beberapa tawaran membabitkan aktiviti seni hiburan walaupun sedar ada cakap-cakap belakang yang mungkin menganggap tindakan itu merugikan bakat yang ada pada dirinya.

Menurut Karl atau nama sebenarnya, Khairul Shafek Ibrahim, dia mempunyai sebab kukuh untuk tidak menerima tawaran pengacaraan atau lakonan buat sementara waktu kerana perlu fokus pada kesihatan dirinya dahulu.

“Saya sudah dua tahun senyap dalam bidang pengacaraan. Malah, fokus saya juga terarah kepada bidang rekaan fesyen di bawah jenama Neonate Clothing. Adalah juga tawaran yang datang sekitar Oktober dan November, tapi terpaksa saya tolak kerana terlibat dalam KL Fashion Week pada awal bulan lalu.

“Sekarang pula saya baru sahaja membuka cawangan kafe di Kelana Jaya dan saya sebagai Pengarah Urusan, menguruskan banyak perkara. Memang saya rasa sayang menolak tawaran dalam bidang pengacaraan tapi saya tak ralat.

“Saya tak mahu susahkan orang lain dan tak boleh memberikan komitmen terhadap pelbagai perkara. Saya juga tak nak buat banyak benda dalam satu masa memandangkan dengan tahap kesihatan mental,saya juga dah tak ‘fit’ seperti dahulu. Memang sayang tolak tawaran, tetapi saya kena sayangkan diri dahulu,” katanya.

Karl berkata demikian semasa ditemui di majlis pembukaan Dulang Kafe di Kompleks Kelana Jaya pada Jumaat lalu.

Selain itu, berkongsi kisah mengenai pembukaan Dulang Kafe, kata Karl, dia bersyukur dan berbangga kerana impiannya untuk membuka sebuah kedai makan akhirnya tercapai.

Malah, inspirasi itu cukup menebal memandangkan dia juga datang daripada sebuah keluarga yang sudah terbiasa berniaga makanan.

“Dari sebelum masuk program MasterChef lagi memang dah simpan hasrat itu. Lagipun, keluarga saya iaitu ibu juga memang pernah buka gerai tepi jalan menjual nasi lemak dan ketering kecil-kecilan.

“Jadi, saya berhasrat satu hari nanti nak ada satu kafe sendiri dimana saya menjual makanan kegemaran saya,” katanya.

Dalam pada itu, kata pengacara ini, sebagai seorang usahawan selebriti tentunya dia berdepan pelbagai cabaran untuk membuka kafe tersebut.

“Saya ambil masa lebih dua bulan untuk membuka kafe ini. Perancangan nak buka pada awal November selepas saya selesai pertunjukan fesyen.Tapi berdepan dengan masalah ubah suai yang mengambil masa agak lama untuk siap sepenuhnya.

“Ingatkan nak buka pada 19 November lalu tapi tak boleh juga.Sehinggalah  hari Jumaat lalu, saya ambil keputusan teruskan saja pelancaran pembukaan kafe ini. Tak mahu tangguh lagi,”katanya.",2025-08-11
Utusan Malaysia,Meriahkan Ramadan Raya dengan Seribu Warna ZUS,https://www.utusan.com.my/nasional/2024/02/meriahkan-ramadan-raya-dengan-seribu-warna-zus/,2024-02-19,,"KUALA LUMPUR: ZUS Coffee, yang merupakan jenama kopi buatan Malaysia, dengan bangganya mengumumkan kolaborasi bersama jenama fesyen terkenal, Bulan Bintang, untuk kempen Ramadan-Raya ZUS Coffee, “Seribu Warna ZUS.”

Kolaborasi ini merayakan kekayaan tradisi Malaysia sepanjang bulan Ramadan yang mulia dan perayaan Aidilfitri yang penuh kegembiraan.

Sempena kolaborasi ini adalah pendedahan eksklusif dua minuman 1L baru di “The TerrrrpalingRaya Fashion Show” oleh Bulan Bintang.

Kempen “Seribu Warna ZUS” ingin menangkap semangat keselarasan dalam kepelbagaian budaya Malaysia. ZUS Coffee telah memberi Vietnamese Spanish Latté wajah baharu dengan botol 1L baru. Selain itu, Watermelon Berry Refresher adalah suatu penambahan baharu yang berasal dari Siri Tembikai yang dilancarkan semasa Tahun Baharu Cina pada bulan Januari.

Sama ada berbuka puasa bersama orang tersayang atau berada dalam kesesakan jalan raya, botol 1L ini menawarkan kenikmatan bila-bila masa dan di mana-mana.

Penyertaan Bulan Bintang menambah kepada perayaan warna dan komuniti, yang merupakan tiang seri kempen ‘Seribu Warna ZUS.’ Dikenali dengan barisan fesyen yang menjadi sebahagian daripada perayaan festive banyak keluarga, pertunjukan fesyen Bulan Bintang pada 17 Februari 2024, dijadikan sebagai penghormatan kepada semangat perayaan yang Raya wujudkan.

Sempena musim perayaan ini, ZUS Coffee menghulurkan jemputan kepada semua rakyat Malaysia untuk menyertai kempen “Seribu Warna ZUS” dengan minuman istimewa 1L ZUS Coffee, yang direka untuk menyatukan orang ramai semasa Ramadan. Ini adalah peluang untuk mencipta memori baru dan meraikan kesatuan serta kepelbagaian. Bersama-sama, mari kita lukis kanvas Malaysia dengan seribu warna kegembiraan.

Mengenai ZUS Coffee

Di ZUS Coffee, misi kami adalah untuk membawa kopi spesialti – yang secara inheren dilihat sebagai mahal – kepada komuniti tempatan dengan harga yang berpatutan. Kami berusaha untuk memahami apa makna kopi bagi anda dan berkomitmen untuk menyediakan kemudahan dan aksesibiliti yang lebih besar untuk komuniti.

Di setiap titik sentuhan, kami bertujuan untuk menyampaikan pengalaman ZUS Coffee terbaik untuk memastikan ZUS Coffee sentiasa menjadi keperluan, bukan Kemewahan.

Mengenai Bulan Bintang

Bulan Bintang ditubuhkan pada tahun 2016 untuk menyediakan reka bentuk minimalis kepada pakaian tradisional kita sambil mengekalkan tanda tangan dan tradisionaliti. Kami bercita-cita untuk menyediakan kualiti tertinggi pakaian Muslim kontemporari lelaki, bersama dengan rangkaian terbaharu kami untuk tahun 2022, pakaian sederhana untuk wanita dan kanak-kanak.",2025-08-11
Utusan Malaysia,Tasik busuk ganggu penduduk - Utusan Malaysia,https://www.utusan.com.my/nasional/2018/02/tasik-busuk-ganggu-penduduk/,2018-02-09,,"HULU LANGAT 9 Feb. – Lebih 1,000 penduduk di Taman Pinggiran Delima di sini berdepan pelbagai risiko penyakit akibat pencemaran tasik yang menyebabkan bau busuk di kawasan perumahan mereka. Pencemaran dikatakan berpunca daripada saliran tapak pembuangan sampah yang terletak berhampiran dengan kawasan perumahan itu mengalir ke dalam tasik.",2025-08-11
Utusan Malaysia,Tugas masih belum selesai – Sukri - Utusan Malaysia,https://www.utusan.com.my/nasional/2018/08/tugas-masih-belum-selesai-sukri/,2018-08-21,,"JAKARTA, Indonesia – Kapten hoki negara, Mohd. Sukri Abdul Mutalib me­nuntut rakan sepasukan supaya tidak terbuai dengan kejayaan selepas menewaskan Kazakhstan 16-2 kelmarin. Sebaliknya mengakui tugas mereka belum selesai apabila masih belum bertemu lawan sebenar seperti Pakistan, Bangladesh mahupun Oman dalam aksi perlawanan Kumpulan B. Sebelum berjumpa dengan tiga negara tersebut, skuad ­Malaysian Tigers perlu menghadapi cabaran Thailand terlebih dahulu pada aksi kedua Kumpulan B.",2025-08-11
Utusan Malaysia,80 mangsa banjir di Teluk Intan dipindah petang semalam - Utusan Malaysia,https://www.utusan.com.my/nasional/2023/12/80-mangsa-banjir-di-teluk-intan-dipindah-petang-semalam/,2023-12-17,,"TELUK INTAN: Seramai 80 orang daripada 25 keluarga dipindahkan ke Pusat Pemindahan Sementara (PPS) di Dewan Serbaguna Padang Tembak dekat sini selepas rumah mereka dinaiki air petang semalam.

Kesemua mereka dari tujuh penempatan di daerah Hilir Perak mulai dipindahkan ke PPS tersebut mulai pukul 6 petang semalam.

Menurut Pusat Kawalan Operasi Bencana (PKOB) Perak, mereka dipindahkan selepas hujan lebat semalam menyebabkan kawasan penempatan mereka dinaiki air.

“Kawasan terlibat ialah Batu 7, Batu 8, Batu 9, Lorong Kedah, Lorong Belakang Klinik, Lorong Sidang Osman dan Lorong Imam Khairi,” katanya hari ini.

Menurutnya, sehingga pukul 10 pagi ini, kesemua mangsa masih ditempatkan di PPS tersebut kerana keadaan banjir di penempatan mereka masih tidak berubah.",2025-08-11
Utusan Malaysia,Dewan Rakyat: Hentikan igauan nak rampas kerajaan - Utusan Malaysia,https://www.utusan.com.my/berita/2023/11/dewan-rakyat-hentikan-igauan-nak-rampas-kerajaan/,2023-11-28,,"KUALA LUMPUR: Datuk Seri Anwar Ibrahim meminta Perikatan Nasional (PN) menghentikan segala usaha untuk mengambil alih kerajaan susulan tindakan Ahli Parlimen Bukit Gantang, Datuk Syed Abu Hussin Hafiz Syed Abdul Fasal menyokong beliau hari ini.

Perdana Menteri berkata, pembangkang seharusnya sedar dengan kedudukan mereka yang kini sudah kehilangan sokongan lima ahli parlimen.

“Saya faham Kota Bharu (Datuk Seri Takiyuddin Yassin) marah betul sebab Bukit Gantang.

“Tapi tak marah macam mana, tiap-tiap bulan kata nak ambil alih kerajaan, tiap-tiap bulan ada ahli yang keluar. Jadi maknanya, berhenti igauan untuk nak rampas tebuk atap ini, hentikan dulu,” katanya ketika Sesi Waktu Pertanyaan-Pertanyaan Perdana Menteri (PMQT) di Dewan Rakyat hari ini.

Menurut beliau, pembangkang seharusnya memainkan peranan lebih baik dan bukan sekadar menuduh kerajaan dengan pelbagai dakwaan.

“Saya tidak kata semua harus sokong kerajaan, tapi lihat apa yang berlaku. Dia (pembangkang) kempen kita ini menentang Islam, negara Melayu sudah tidak ada, pemimpin Melayu sudah hilang, apa dia sahaja wakil Islam dalam dunia ini, mereka sahaja wakil Melayu di dunia ini,” katanya.

Beliau turut membangkitkan semula dakwaan-dakwaan terhadap kerajaan terdahulu termasuk soal peruntukan kepada pembangkang.

“Masa mereka perintah, harta Melayu mereka sakau banyak, ini kenyataannya. Tiga tahun dalam kerajaan, apa peruntukan dia bagi pada pembangkang. Hukum dan hadis terpakai kepada orang lain tetapi tidak terpakai kepada kamu, baca ayat al-Quran salah guna, kalau betul kenapa dulu tak beri kepada pembangkang.

“Mengapa tiga tahun kamu tak bagi kepada wakil rakyat, kamu baca al-Quran mana masa itu? Jangan guna ayat al-Quran ditunggang untuk kepalsuan,” katanya.

Kata beliau, kerajaan terdahulu juga tidak konsisten dalam soal rasuah, judi dan peruntukan.

“Apa betul atau tidak masa kamu perintah, judi naik 22 kali (cabutan khas nombor ekor), jeritlah sebanyak mana, tak boleh dinafikan kenyatan, masa kamu perintah jana wibawa berleluasa, sakau duit rakyat.

“Masa kamu perintah, peruntukan tidak diberikan kepada wakil rakyat. Tak tak pernah saya katakan peruntukan tidak diberikan, saya kata bincang dengan Timbalan Perdana Menteri kedua (Datuk Seri Fadillah Yusof) seperti mana kami bincang tatkala Bera (Datuk Seri Ismail Sabri Yaakob) menjadi Perdana Menteri dan Kota Bharu jadi ahli perundingannya, dia lupa semua itu,” katanya.",2025-08-11
Utusan Malaysia,Undi PN tunjukkan penolakan kepada kerajaan - Azmin,https://www.utusan.com.my/nasional/2023/06/undi-pn-tunjukkan-penolakan-kepada-kerajaan-azmin/,2023-06-24,,"SHAH ALAM: Perikatan Nasional (PN) menyasarkan kemenangan mereka pada Pilihan Raya Negeri (PRN) di negeri ini sebagai manifestasi penolakan rakyat kepada kerajaan pimpinan Perdana Menteri, Datuk Seri Anwar Ibrahim. Pengerusi Perikatan Nasional (PN) Selangor, Datuk Seri Mohamed Azmin Ali berkata, rakyat memerlukan kepimpinan yang mampu membawa negara keluar daripada kemelut ekonomi dan kos sara hidup. “Menang PN di Selangor, Anwar akan turun di Putrajaya.",2025-08-11
Utusan Malaysia,PRU15: Akurlah titah Seri Paduka,https://www.utusan.com.my/rencana/2022/03/pru15-akurlah-titah-seri-paduka/,2022-03-03,,"SEJAK Al-Sultan Abdullah Ria’yatuddin Al-Mustafa Billah Shah dilantik sebagai Yang di-Pertuan Agong ke-16 oleh Mesyuarat Khas Majlis Raja-Raja Melayu pada 24 Januari 2019, negara berhadapan dengan dua krisis politik yang berpunca daripada perletakan jawatan dua perdana menteri. Bermula dengan perletakan jawatan Tun Dr. Mahathir Mohamad pada 24 Februari 2020, diikuti pengganti beliau, Tan Sri Muhyiddin Yassin pada 16 Ogos 2021.",2025-08-11
Utusan Malaysia,Bajet 2023 dibentang semula sebelum akhir tahun,https://www.utusan.com.my/nasional/2022/10/bajet-2023-dibentang-semula-sebelum-akhir-tahun/,2022-10-17,,"TAPAH: Bajet 2023  akan dibentangkan semula sebelum hujung tahun ini, kata Perdana Menteri, Datuk Seri Ismail Sabri Yaakob .

Beliau berkata, pembentangan semula itu ekoran bajet berkenaan belum sempat dibahaskan berikutan pembubaran Parlimen.

“Kita sudah umumkan bajet, macam-macam yang kita mahu beri kepada rakyat, semua kita mahu bagi yang mana orang kampung paling banyak dapat. Tetapi, kita belum luluskan lagi bajet itu dan kita kena bentang lagi sekali sebelum akhir tahun ini.

“Kalau orang lain perintah, saya tidak jamin dapat apa yang dijanjikan. Jika kita perintah, saya lagi jadi Perdana Menteri, insya-Allah, semua bajet yang dibentangkan kita luluskan,” katanya ketika berucap pada Majlis Ramah Mesra Perdana Menteri Bersama Peserta Felcra Berhad, Pekebun Kecil Pihak Berkuasa Kemajuan Pekebun Kecil Perusahaan Getah (Risda) dan Warga Orang Asli di Arena Merdeka, di sini hari ini.

Yang hadir sama Menteri Pembangunan Luar Bandar, Datuk Seri Mahdzir Khalid dan Menteri Besar Perak, Datuk Seri Saarani Mohamad.

Menurut Ismail Sabri, inisiatif di dalam bajet tidak sama seperti janji manifesto kerana apabila ia sudah dibentangkan, bermakna kerajaan mempunyai wang bagi melaksanakannya.

“Ada beza antara bajet belum lulus dengan manifesto. Manifesto ini janji, bak kata orang itu, janji bukan kitab suci. Hari ini janji harga minyak diturunkan tapi tidak turun, itu janji. Tetapi bajet apabila dibentangkan bermakna duit sudah tersedia. Cuma tunggu lulus sahaja, bila sudah lulus, terus boleh laksanakan,” katanya.",2025-08-11
Utusan Malaysia,20 asnaf bakal bergelar usahawan kecantikan - Utusan Malaysia,https://www.utusan.com.my/nasional/2019/06/20-asnaf-bakal-bergelar-usahawan-kecantikan/,2019-06-26,,"IPOH – Seramai 20 peserta yang merupakan golongan asnaf menamatkan kursus Keusahawanan Salon dan Spa Muslimah anjuran Majlis Agama Islam dan Adat Melayu Perak (MAIPk) hari ini. Kursus selama dua bulan ini dikelolakan oleh Humaira Salon & Spa (Humaira) di Taman Perpaduan, Ulu Kinta di sini menerusi Program Pemerkasaan Ekonomi Asnaf (Prosper A).",2025-08-11
Utusan Malaysia,Filipina ancam hantar tentera jika China ceroboh Pagasa - Utusan Malaysia,https://www.utusan.com.my/nasional/2019/04/filipina-ancam-hantar-tentera-jika-china-ceroboh-pagasa/,2019-04-06,,"HONG KONG 6 April – Filipina mengancam untuk menghantar pasukan tenteranya dalam ‘misi bunuh diri’ sekiranya Beijing tidak berundur daripada wilayah pertikaian Laut China Selatan. CNN Filipina melaporkan, Presidennya, Rodrigo Duterte mengeluarkan ancaman tersebut dalam perhimpunan di Puerto Princesa, Palawan. Kelmarin Manila mendakwa 275 bot dan kapal China menceroboh Pulau Thitu atau Pagasa dalam tempoh beberapa bulan kebelakangan ini. “Marilah kita menjadi rakan tetapi jangan sentuh pulau Pagasa dan selebihnya.",2025-08-11
Utusan Malaysia,Kanak-kanak 11 tahun lebih bijak daripada Albert Einstein - Utusan Malaysia,https://www.utusan.com.my/luar-negara/2022/11/kanak-kanak-11-tahun-lebih-bijak-daripada-albert-einstein/,2022-11-15,,"LEEDS: Seorang murid sekolah rendah merekodkan skor tertinggi dalam ujian tahap kecerdasan (IQ) Mensa, malah keputusannya mengalahkan tahap IQ Albert Einstein dan Stephen Hawking.

Yusuf Shah yang berusia 11 tahun memperoleh skor sebanyak 162, iaitu yang tertinggi boleh dicapai bagi kategori umur bawah 18 tahun.

Hawking sebelum ini memperoleh keputusan 160, manakala Einstein yang didakwa tidak menduduki ujian itu secara rasmi, dikatakan mendapat keputusan yang sama.

Yusuf membuat keputusan untuk menduduki ujian tersebut selepas rakan-rakan di sekolahnya menyatakan dia sangat bijak dan mereka ingin tahu berapa tahap IQ kanak-kanak tersebut.

“Semua orang di sekolah beritahu saya sangat bijak dan disebabkan itu, saya mempunyai perasaan ingin tahu untuk melihat adakah saya berada dalam kedudukan dua peratus teratas dari keseluruhan individu yang mengambil ujian tersebut.

“Sudah tentu saya berbangga untuk mempunyai sijil yang dikhaskan untuk saya seorang sahaja,” katanya.

Kanak-kanak itu juga memaklumkan dia berharap dapat melanjutkann pengajian dalam bidang matematik di Universiti Cambridge atau Oxford, selain mengakui suka melakukan aktiviti yang boleh merangsang otaknya.

Apabila tidak mengulang kaji pelajaran, Yusuf gemar membuat sudoku dan bermain kiub Rubik.

Kanak-kanak itu memberitahu, dia mula berminat bermain kiub Rubik selepas melihat alat itu di rumah rakannya.

Dalam pada itu, ibunya yang hanya dikenali sebagai Sana menyatakan Yusuf menjadi ahli keluarga pertama yang mengambil ujian IQ tersebut.

“Walaupun dia bijak, tapi kami masih menasihatinya supaya tidak semua perkara datang dengan mudah dan perlukan usaha untuk mencapai sesuatu yang kita ingini,” ujarnya.",2025-08-11
Utusan Malaysia,'Terus-teranglah lompat parti sebab banyak hutang mahu bayar',https://www.utusan.com.my/nasional/2023/02/terus-teranglah-lompat-parti-sebab-banyak-hutang-mahu-bayar/,2023-02-15,,"KUALA LUMPUR: Isu wakil rakyat yang melompat parti masih belum reda apabila salah seorang pemimpin Parti Warisan (Warisan) mengeluarkan kenyataan secara sinis di media sosial berhubung ‘imbuhan’ yang didakwa ditawarkan kepada salah seorang Ahli Dewan Undangan Negeri (ADUN) parti itu.

Ketua Penerangan Warisan, Datuk Mohd. Azis Jamman berkata, video rakaman salah seorang bekas ADUN Warisan yang tular jelas membuktikan bahawa pemimpin itu dihubungi dan ‘ditawarkan’ pihak tertentu supaya beralih sokongan kepada Gabungan Rakyat Sabah (GRS).

Bekas ahli Parlimen Sepanggar itu berkata, semasa wakil rakyat itu berjumpa dengan Presiden, Datuk Seri Mohd. Shafie Apdal sebelum ini, beliau sendiri mengakui dan memaklumkan ‘akan dihubungi’ serta ditawarkan imbuhan.

“Rakyat di luar sana mungkin anda boleh bohong, ingat anda itu beragama Islam siap berpakaian seumpama orang yang faham hukum agama.

“Terus terang sahajalah, lompat parti sebab banyak hutang mahu bayar macam yang selalu anda mengadu di hadapan Presiden dahulu. Saya lebih hormat jika anda berterus terang sebab aksi lompat parti dalam politik ini perkara biasa terutama di Sabah.

“Semasa minta supaya dicalonkan (bertanding pilihan raya), siap ‘pasang’ orang supaya menangis di depan pemimpin Warisan minta dia dicalonkan,” katanya menerusi hantaran di Facebook malam ini.

Mohd. Azis tidak menyebut secara khusus nama pemimpin yang dimaksudkan. Bagaimanapun, ia dipercayai merujuk kepada tiga ADUNnya baru-baru ini yang dilaporkan keluar parti.

Semasa Perbahasan usul Menjunjung Kasih Titah Yang di-Pertuan Agong di Dewan Rakyat semalam, Mohd. Shafie mendakwa bahawa tiga ADUNnya yang keluar parti menyokong GRS kerana ‘dibeli’ oleh gabungan politik itu.

Bagaimanapun, Ahli Parlimen Tawau daripada GRS, Lo Su Fui, menafikan dakwaan tersebut dan menuntut bukti daripada Warisan akan dakwaan itu.

Warisan kembali goyah apabila tiga ADUNnya mengumumkan keluar daripada parti itu, pada 6 Februari lalu. Tiga ADUN berkenaan ialah Norazlinah Arif (Kunak), Mohammad Mohamarin (Banggi) dan Ben Chong Chen Bin (Tanjong Kapor).

Norazlinah berkata, keputusan itu dilakukan selepas mengambil kira segenap sudut serta hala tuju perjuangan parti Warisan termasuk pandangan akar umbi di kawasan DUN yang diwakili.

Ironinya, Norazlinah sebelum itu pernah menafikan keluar parti selepas ada desas-desus mengaitkan namanya antara enam ADUN Warisan yang didakwa akan keluar parti.

Sebelum ini, enam ADUN Warisan bertindak keluar dari parti dan menyertai parti lain iaitu Datuk Hassan A. Gani Pg Amir (Sebatik), Datuk Dr Yusof Yacob (Sindumin), Datuk Mohamaddin Ketapi (Segama), Datuk Peter Anthony (Melalap), Datuk Juil Nuatim (Limbahau), Rina Jainal (Kukusan).",2025-08-11
Utusan Malaysia,"Malaysia, Mesir terus tekan Israel",https://www.utusan.com.my/nasional/2024/02/malaysia-mesir-terus-tekan-israel/,2024-02-23,,"PETALING JAYA: Malaysia dan Mesir sepakat untuk terus memberi tekanan serta desakan di peringkat antarabangsa bagi memastikan Israel dapat diheret ke Mahkamah Keadilan Antarabangsa (ICJ) selepas secara berterusan melakukan kekejaman ke atas Palestin.

Timbalan Menteri Luar, Datuk Mohamad Alamin menyatakan komitmen tersebut selepas melakukan pertemuan dengan rakan sejawatnya dari Mesir, Hamdi Loza.

Kementerian Luar dalam satu kenyataan memaklumkan, kedua-dua negara sepakat mencari penyelesaian yang membawa kepada gencatan senjata secara kekal dan penyaluran segera bantuan kemanusiaan kepada penduduk Palestin di Gaza.

Menurutnya, Mohamad turut berterima kasih kepada Mesir atas sokongan dan kerjasama baik yang diberikan terutama dalam memudah cara penghantaran bantuan kemanusiaan di bawah Op Ihsan kepada rakyat Palestin.

“Timbalan Menteri Luar turut menerangkan kepada rakan sejawatnya bahawa Op Ihsan adalah usaha bersepadu yang digerakkan Kerajaan Malaysia, membabitkan kerjasama lebih 60 pertubuhan bukan kerajaan (NGO) di bawah kelolaan Kementerian Luar sebagai tanda sokongan dan solidariti rakyat Malaysia terhadap musibah yang menimpa rakyat Palestin di Gaza.

“Selain itu, Malaysia mengetengahkan desakan di pelbagai forum antarabangsa supaya rejim zionis Israel menghentikan kekejaman ke atas rakyat Palestin, khasnya di Gaza,” katanya.

Mohamad melakukan pertemuan tersebut sempena Lawatan Khas Ahli-Ahli Parlimen Malaysia ke Mesir sejak Rabu lalu hingga esok.

Ia disertai oleh Ahli Parlimen Ledang, Syed Ibrahim Syed Noh; Ahmad Tarmizi Sulaiman (Sik), Datuk Andi Muhammad Suryady Bandy (Kalabakan) dan Senator Datuk Dr. Mohd Hatta Mohd Ramli, selain pegawai Kedutaan Besar Malaysia di Kaherah serta pegawai kanan Kementerian Luar Mesir.

Dalam pada itu, Kementerian Luar berkata, Hamdi semasa memberi ucapan balasnya mengakui sokongan padu dan pendirian lantang daripada Malaysia mengenai isu Palestin di peringkat antarabangsa.

Beliau memaklumkan bahawa Mohamad akan berpeluang sendiri melihat usaha Mesir dalam memastikan penghantaran bantuan kemanusiaan ke Gaza ketika melakukan lawatan ke sempadan Rafah, hari ini.",2025-08-11
Utusan Malaysia,30 ahli UMNO ikrar sokong PN di Selat Klang - Utusan Malaysia,https://www.utusan.com.my/nasional/2023/08/30-ahli-umno-ikrar-sokong-pn-di-selat-klang/,2023-08-06,,"KLANG: Kira-kira 30 ahli UMNO cawangan Telok Gadong Kecil, di sini berikrar menyokong Perikatan Nasional (PN) di Dewan Undangan Negeri (DUN) N.44 Selat Klang pada Pilihan Raya Negeri (PRN) 12 Ogos ini.

Bagaimanapun, mereka memaklumkan masih kekal sebagai ahli UMNO namun berjanji untuk menyokong calon PN di situ, Datuk Abdul Rashid Asari selepas tanda protes terhadap kepimpinan parti yang didakwa sudah lari daripada pegangan asalnya.

Wakil kumpulan itu, Norani Hussein, 75, berkata, dia terpaksa mengambil keputusan tersebut kerana sudah tidak percaya dengan kepimpinan UMNO yang banyak mungkir janji daripada ketetapan yang mereka buat sebelum ini.

“Sebelum ini, kepimpinan parti menyatakan mereka tidak akan bekerjasama dengan Pengerusi Pakatan Harapan (PH), Datuk Seri Anwar Ibrahim dan parti DAP.

“Tetapi kini apa sudah jadi. Mereka bekerjasama pula untuk menjadi Kerajaan Persekutuan dan saya percaya ramai ahli akar umbi tidak bersetuju dengan tindakan kepimpinan UMNO,” katanya ketika berucap pada Majlis Menyokong PN Selat Klang di Telok Gadong , semalam.

Tambah salah seorang pengasas UMNO Cawangan Telok Gadong Kecil itu, ramai ahli parti di cawangan berkenaan menyatakan hasrat untuk mengundi Abdul Rashid minggu hadapan, namun sebelum ini tidak menyatakannya secara terbuka.

Ditanya sama ada akan keluar dari UMNO, Bagaimanapun, Noraini memaklumkan beliau bersama ahli parti yang hadir akan mempertimbangkan keputusan untuk meninggalkan parti tersebut selepas pilihan raya nanti.

Sementara itu, Abdul Rashid ketika ditemui memaklumkan melihat situasi ini sebagai satu kelebihan kepadanya untuk mempertahankan DUN Selat Klang bagi penggal kedua.

Malah, beliau yakin ramai ahli UMNO di Selat Klang akan mengundinya pada minggu hadapan disebabkan tindakan parti itu sendiri yang menyokong Anwar sebagai Perdana Menteri.

“Kami mengalu-alukan ahli UMNO yang hadir pada majlis ini untuk menyertai Parti Pribumi Bersatu Malaysia (Bersatu),” ujar Pengerusi Badan Pimpinan Bersatu Selangor itu.",2025-08-11
Utusan Malaysia,"Rugi RM100,000 benih padi dihanyut banjir - Utusan Malaysia",https://www.utusan.com.my/terkini/2021/11/rugi-rm100000-benih-padi-dihanyut-banjir/,2021-11-03,,"ALOR SETAR: Seramai 60 pesawah di Hutan Kampung di sini, mendakwa mengalami kerugian kira-kira RM100,000 selepas benih padi yang baru ditabur rosak dalam kejadian banjir yang melanda kawasan itu.

Banjir tersebut berlaku selepas hujan lebat kerap berlaku sejak dua minggu lalu sehingga menyebabkan benih padi itu ditenggelami air sedalam 0.5 meter.

Kebanyakan pesawah di kawasan Hutan Kampung A dan B itu mula menabur benih padi sejak awal Oktober lepas.

Seorang pesawah, Abd. Razak Bahari, 63, berkata, hujan lebat menyebabkan benih padi yang sudah ditabur tiga minggu lalu dihanyut air manakala benih yang sudah bercambah mati akibat terendam dalam tempoh lama.

“Masalah ini menyebabkan saya terpaksa membeli benih padi baharu untuk ditabur semula. Difahamkan, stok simpanan benih padi di Lembaga Kemajuan Pertanian Muda (MADA) telah habis dan terpaksa mengharapkan benih padi di kedai.

“Sebelum ini,saya membeli benih padi di MADA pada harga RM35 satu beg seberat 20 kilogram dan selepas ini terpaksa dibeli di kedai berharga RM40 hingga RM45 satu beg. Ini sudah pasti membebankan lagi pesawah,” katanya.

Abd. Razak memberitahu, masalah tersebut mungkin tidak berlaku sekiranya bekalan benih padi diagihkan lebih awal kepada pesawah memandangkan tarikh menabur yang ditetapkan oleh MADA adalah 15 September lalu.

“Saya berharap musim depan pihak yang membekalkan benih padi dapat mengatasi masalah ini supaya pesawah tidak akan menanggung kerugian seperti musim ini,” katanya.

Seorang lagi pesawah, Mohammad Arsyad, 61, pula berkata, kejadian banjir di kawasan tersebut dipercayai berpunca daripada sistem pengairan yang tersumbat selepas hujan lebat sejak beberapa hari lalu.",2025-08-11
Utusan Malaysia,Peminat kecam jersi ketiga City ‘buruk’ - Utusan Malaysia,https://www.utusan.com.my/sukan/2021/08/peminat-kecam-jersi-ketiga-city-buruk/,2021-08-19,,"LONDON: Pelancaran jersi ketiga Manchester City mencetus kontroversi apabila rata-rata peminat menyifatkan ia ‘buruk’ dan perlu diletak di bahagian diskaun Sports Direct. Jersi ketiga juara Liga Perdana Inggeris (EPL) itu yang dikeluarkan oleh Puma me­nerima kritikan di media sosial.

Berwarna biru tua, jersi tersebut menggunakan latar belakang logo City yang dipudarkan ­berserta logo Puma di te­ngah bahagian dada.

Terdapat juga dua garis biru muda, selain tulisan Man City.

Nama penaja utama kelab, Etihad Airways diletak di­letakan di tengah jersi ber­kenaan.

Seorang peminat menulis di Twitter, ‘mengerikan’ dan salah satu jersi terburuk dalam sejarah bola sepak.

Seorang lagi peminat pula menyindir : “(Jersi) Seperti itu perlu diletak di bahagian ­diskaun Sport Direct.”

Ada yang menyifatkan, jersi itu seperti baju pasar malam berharga 3 pound (RM17).

“Kelihatan seperti t-shirt 3 pound yang dijual di gerai-gerai tepi jalan,” tulis salah seorang peminat City.

Dalam pada itu, City meng­anggap kit ketiga mereka unik dengan tagline ‘berani untuk berbeza’. Kontroversi jersi ketiga itu bagaimanapun tidak dihiraukan pengendali kelab, Pep Guardiola kerana dia lebih menumpukan prestasi di atas padang.

City memulakan musim de­ngan kekalahan 0-1 kepada Tottenham.

“Kami gagal mengawal permainan ketika itu dan melakukan banyak kesilapan mudah, ia tidak harus berulang,” katanya.

City akan bertemu Norwich dalam aksi Liga Perdana esok.",2025-08-11
Utusan Malaysia,Calon PH Parlimen Kuala Terengganu mahu basmi kemiskinan,https://www.utusan.com.my/berita/2023/08/calon-ph-parlimen-kuala-terengganu-mahu-basmi-kemiskinan/,2023-08-02,,"KUALA TERENGGANU: Misi membasmi kemiskinan tegar menjadi agenda utama yang dibawa Pakatan Harapan (PH) dan Barisan Nasional (BN) sekiranya menang Pilihan Raya Negeri ( PRN) pada 12 Ogos ini.

Calon PH Parlimen Kuala Terengganu, Azan Ismail berkata, agenda itu penting untuk direalisasikan sejajar dengan hasrat kerajaan bawah pimpinan Perdana Menteri, Datuk Seri Anwar Ibrahim.

Menurut Ketua Cabang Parti Keadilan Rakyat (PKR) itu, pengundi di negeri ini harus mengambil peluang memastikan polisi kerajaan persekutuan dapat diselaraskan di peringkat negeri.

“Isu paling besar adalah kadar kemiskinan tegar di negeri Terengganu merupakan antara yang paling tinggi dalam negara dan kita ada empat bulan untuk mengatasinya.

“Ini kerana Perdana Menteri juga berhasrat mahu hapuskan (miskin tegar) di seluruh negara secara menyeluruh menjelang hujung tahun ini.

“Jadi kita yakin rakyat di negeri ini akan memilih PH dan BN untuk mengambil alih m kerajaan negeri sekaligus membantu kerajaan pusat menyelesaikan isu berkenaan,” katanya.

Mengulas lebih lanjut, Azan berkata, beliau enggan menggunakan isu rasuah yang terpalit dengan parti Pas sehingga membawa kepada Pilihan Raya Kecil (PRK) Kuala Terengganu.

Menurut Ketua Cabang PKR itu, meskipun wujud elemen rasuah atau sogokan, PH dan BH mahu memandang ke depan dengan memberi fokus kepada isu lebih penting iaitu kebajikan rakyat.

Malah beliau mengakui, PRK Parlimen Kuala Terengganu akan menjadi penanda aras atau kayu pengukur keberkesanan kerjasama antara PH dan BN di peringkat persekutuan.

“PRK ini terpaksa diadakan kerana mahkamah mengesahkan wujud unsur rasuah dan membatalkan kemenangan Pas namun kita tidak mahu main isu berkenaan.

“Kami lebih memberi fokus untuk meneruskan batu asas yang diletakkan Perdana Menteri dan berharap ianya diterjemah pada keputusan PRN dan PRK, 12 Ogos nanti,” katanya.

Pada PRK Parlimen Kuala Terengganu nanti, Azan akan membuat perhitungan satu lawan satu dengan calon Pas yang juga penyandang kerusi, Datuk Ahmad Amzad Hashim.",2025-08-11
Utusan Malaysia,Pasaran sekarang berbeza - Vince Chong - Utusan Malaysia,https://www.utusan.com.my/gaya/hiburan/2023/10/pasaran-sekarang-berbeza-vince-chong/,2023-10-04,,"PROGRAM realiti televisyen (TV) yang diwujudkan untuk mencari bakat nyanyian berdepan perubahan sejak ia diperkenalkan kepada masyarakat sekitar awal era 70 an lagi.

Kita melihat, sepanjang lebih lima dekad, bermacam-macam jenis pertandingan nyanyian TV yang diwujudkan untuk memenuhi citarasa dan permintaan penonton.

Dunia penyiaran tempatan tidak kurang meriah menayangkan rancangan TV berkonsepkan pertandingan nyanyian seperti Akademi Fantasia, Malaysian Idol, Bintang RTM, One In A Million dan banyak lagi.

Rancangan tersebut kemudian berevolusi dengan pelbagai idea dan konsep lebih baru antaranya seperti Mask Singer Malaysia, All Together Now, Mentor, Vokal Mania, Gegar Vaganza dan banyak lagi.

Selepas lambakan idea original dan adaptasi, penerbit dan stesen TV mungkin sudah buntu memikirkan konsep apa lagi yang ingin mereka ketengahkan.

Kebuntuan itu akhirnya menimbulkan persoalan, adakah rancangan TV seperti ini masih relevan? Dengan lagi adanya platform media sosial yang sudah seakan mengambil alih peranan TV.

Bagi juara Akademi Fantasia (AF) pertama, Vince Chong, dia mengakui adanya pelbagai cabaran untuk sesebuah program realiti TV nyanyian bertahan sepanjang zaman.

Lihat sahaja  AF dan Malaysian Idol yang sekian lama ditamatkan kerana rating yang jatuh menjunam.

Pandangan Vince bahawa program TV berdepan persaingan dengan adanya kepelbagaian platform media sosial dan penstriman mungkin dipersetujui ramai. Itulah realiti sekarang. Media sosial perlahan-lahan mengambil alih peranan TV.

“Pasaran sangat berbeza, begitu juga citarasa penonton. Kalau diperhatikan, penonton, sejumlah besarnya beralih kepada platform penstriman dan media sosial seperti TikTok.

“Sekarang, seorang penyanyi baru tak perlu masuk program realiti TV untuk dikenali. Mereka hanya perlukan media sosial dan platform di Internet.

“Kita tidak tahu selama mana program realiti di televisyen mampu bertahan. Tapi yang pasti ia akan terus mendapat permintaan kalau idea yang dipersambahkan lain dan menarik,” jelasnya.",2025-08-11
